title,pub_date,category,body,link
Karácsonyi bakiparádé – ezek maradnak utolsó pillanatra a politikusoknál (VIDEÓ),2025-12-24 09:59:50+00:00,Belföld,"Karácsonyi bakikról vallottak a kormány tagjai Orbán Viktor szerdai videójában. Lázár János építési és közlekedési miniszter arra a kérdésre, hogy van-e olyan, ami minden évben elromlik vagy nem gyullad ki, azt felelte, hogy, igen, az én vagyok”. Orbán Balázs, a miniszterelnök politikai igazgatója elárulta, hogy náluk odahaza állandó vita tárgyát képezi, hogy egyszínű vagy többszínű legyen-e a karácsonyfa, amit a Jézuska hoz.„A Jézuska egyik fele a többszínűt szereti (itt magára mutatott mosolyogva – szerk.), a másik fele pedig az egyszínűt”. Arra a kérdésre, hogy milyen lesz, Orbán azt felelte, hogy„nyilván egyszínű”. Orbán Viktor elárulta, hogy náluk a családban a készülődés végén mindig kiderül, hogy szaloncukor drótkampó az nincs, és akkor helyette jöhet a cérna. Szalay-Bobrovniczky Kristóf pedig rendszeresen elfelejti, hol van az a csengő, amit akkor szokott megrázni a Jézuska, ha a gyerekek bemehetnek a szobába. Gulyás Gergely Miniszterelnökséget vezető miniszternél pedig mindig az utolsó pillanatra marad a karácsonyfa vásárlása. Az pedig egyelőre rejtély, hogy a tárcavezető idén szelfizik-e a fával. Vitályos Eszter kormányszóvivő pedig felidézett egy olyan karácsonyt, amikor a szomszédjuk bezárta a pince ajtaját, így nem tudták felhozni időben a karácsonyfadíszeket. Végül december 24-én reggel kellett az utolsó pillanatban beszerezni újakat. De mint megjegyezte, ez csak egyszer fordult elő. A vonatkozó bejegyzést alább tekintheti meg: Nyitókép: Orbán Viktor Facebook-oldala",https://mandiner.hu/belfold/2025/12/karacsonyi-bakiparade-ezek-maradnak-utolso-pillanatra-a-politikusoknal-video
"„Itt nincsenek sem iszlamisták, sem feketékből álló bandák, biztonságban vagyunk” – így vélekednek a német fiatalok Budapestről (VIDEÓ)",2025-12-24 09:35:24+00:00,Belföld,"Gulyás Virág, a Mandiner munkatársa is hazatért az ünnepekre Magyarországra, és hogy leküzdje a jetlag-ét, kiment a Parlament elé és a Vörösmarty téri karácsonyi vásárba, és megkérdezett pár külföldit, mit gondolnak az országról és az itt uralkodó helyzetről. Többek között belebotlott néhány német fiatalba, akik egy metálkoncertre érkeztek hazánkba. Kérdésre válaszolva elmondták, hogy sokkal nagyobb biztonságban érzik magukat a budapesti vásárben, mint odahaza Németországban. A három férfi közül az egyik kiemelte, hogy itt nincsenek sem iszlamisták, sem feketékből álló bandák. Míg a másikuk azt is elárulta, hogy politikailag aktívak, őmaga pedig az AfD tagja. Mint fogalmazott, a saját és a környezete biztonsága és védelme érdekében fontos, hogy sportoljon, bokszoljon, illetve, hogy az is, hogy„az elméjét is karban tartsa”. A társaság harmadik tagja arra is rámutatott, hogy egyértelműen a 2015-ös migránsválság után lett rosszabb a helyzet. Azután kellett a karácsonyi vásárokat betontömbökkel védeni az esetleges támadásoktól, és fokozott rendőri jelenlétet biztosítani az ünnepi rendezvényeken. Influenszerünk a Parlament előtt egy olyan indiai férfival beszélgetett, aki elmondta, hogy immár második alkalommal tért vissza Budapestre. Arra a kérdésre, hogy miért „duplázott”, azt felelte, hogy„nosztalgiából”, és mindent rendben talál az országban és a városban. De Gulyás Virág beszédbe elegyedett egy fiatal görög nővel is, aki azért választotta eredetileg úticéljául Budapestet, mert olcsóbb volt, mint egy prágai kirándulás, de időközben arra is rájött, hogy mennyire biztonságos a magyar főváros. Arról is szólt, hogy bár szeret Görögországban élni, az ottani fiatalok nem igazán válogathatnak a munkák között, és a generációja számára egy saját lakás vagy ház megvásárlása jóformán csak egy álom. A vonatkozó bejegyzést alább tekintheti meg: Nyitókép: Képernyőfotó",https://mandiner.hu/belfold/2025/12/itt-nincsenek-sem-iszlamistak-sem-feketekbol-allo-bandak-biztonsagban-vagyunk-igy-velekednek-a-nemet-fiatalok-budapestrol-video
„Igazi luxus” – kielemezték Szoboszlaiék karácsonyát,2025-12-24 09:14:18+00:00,Sport,"Különleges karácsonya leszSzoboszlai Dominiknak.A hússzoros angol bajnok magyar válogatott labdarúgója immár édesapaként várhatja az ünnepeket. Felesége, Buzsik Borka közösségi médiás tartalmaiból pedig az is kiderül, hogy zajlik a készülődés. Az egyik, 24 óráig elérhető Instagram-sztoriban a karácsonyfájukról is megosztott egy fotót, ami a szemfüleseknek elég volt ahhoz, hogy kielemezzék a részleteket. A Fejér Megyei Hírportál,a Feol.hu szerint„a gyönyörű nordmann fenyő modern, skandináv trendeket követő letisztult, visszafogott és elegáns díszítést kapott – nincs túlzó csillogás vagy harsány színek, luxus azonban igen. Mint írják, a díszeket egy prémium karácsonyi üzletben válogathatta össze a család, a kosárba pedig ott landolt a Christian Dior-divatház exkluzív karácsonyfadísz-kollekciója is, amely 450 euró körüli áron mozog, azaz jelenleg nagyjából 175 ezer forintba kerül – mindezt négy díszért.” A Feol cikke úgy zárul, hogy a legszebb talán mégsem a dekoráció a Szoboszlai család számára, hiszen ez az első alkalom, hogy kislányukkal együtt hármasban töltik a karácsonyi ünnepeket, amelyet egy fehér mackó formáz meg a fán, a hasára írva, hogy 2025-ben váltak szülővé. Mint arrólbeszámoltunk, szombaton kettős emberelőnyben végül egyetlen góllal, 2–1-re nyert a Liverpool a Tottenham otthonában a Premier League 17. fordulójában. A kezdő tizenegybe jelölt Szoboszlai Dominik és Kerkez Milos is végigjátszotta a londoni mérkőzést, amelynek hajrájában előbbi sárga lapot kapott, így ki kell hagynia a ligautolsó Wolves elleni szombati bajnokit. Azt egyelőre nem tudni, Kerkez pályán lesz-e a kezdő sípszótól a Vörösöknél, elképzelhető, hogy Arne Slot vezetőedző ezúttal a skót Andrew Robertsonnak szavaz majd bizalmat a balhátvéd poszton. Nyitókép: Paul Ellis / AFP",https://mandiner.hu/sport/2025/12/szoboszlai-csalad-liverpool-karacsony-igazi-luxus
Újabb merénylet Moszkvában – halálos áldozatok is vannak,2025-12-24 09:05:33+00:00,Külföld,"Három ember, köztük két rendőr vesztette életét, amikor szerdán kora reggel felrobbant egy bomba Moszkvában. A detonáció ugyanabban az utcában történt, ahol mindössze két nappal korábbanegy orosz tábornokhalt meg egy feltételezett autós bombamerényletben – írta azEuronews. A hatóságok közlése szerint a robbanás akkor következett be, amikor járőröző rendőrök egy gyanúsan viselkedő férfihez léptek oda – tette hozzá a lap. Az Oroszországi Nyomozó Bizottság (IRC) közölte,„a két közlekedési rendőr egy gyanús személyt vett észre egy rendőrautó mellett”. „Amikor megközelítették, hogy feltartóztassák, egy robbanószerkezet lépett működésbe. A sérülések következtében a két rendőr, valamint a mellettük álló személy is életét vesztette”– tette hozzá az IRC egy Telegram-bejegyzésben. Több orosz hírtelevízió is arról számolt be, hogy a feltételezett elkövető a három áldozat egyike volt. Az Euronews ezeket az állításokat független források nem tudták megerősíteni. Nyitókép illusztráció. Fotó: Pixabay",https://mandiner.hu/kulfold/2025/12/ujabb-merenylet-moszkvaban-halalos-aldozatok-is-vannak
"Milyen érdekes, hogy a háborút támogató országokban adóemelésekkel és megszorításokkal indul az év!",2025-12-24 08:56:36+00:00,Vélemények,"„Milyen érdekes, hogy a háborút támogató országokban adóemelésekkel és megszorításokkal indul az év! Nálunk nem így lesz: minden eddiginél több pénz marad a családoknál és a vállalkozásoknál. Ezért is jobb abéke.” Nyitókép: Kocsis Máté Facebook-oldala",https://mandiner.hu/belfold/2025/12/milyen-erdekes-hogy-a-haborut-tamogato-orszagokban-adoemelesekkel-es-megszoritasokkal-indul-az-ev
Nem lankad a Demjén-varázs – a tinédzserek is ott csápolnak a koncerteken (VIDEÓ),2025-12-24 08:28:41+00:00,Kultúra,"Legyen ünnep – a Kollázs első epizódjában a magyar könnyűzene legendájával, Demjén Ferenccel beszélget a Mandiner szerkesztőségének új tagja, Mészáros Nóra. Az interjú során szóba került a rekordnézettségűHogyan tudnék élni nélküled?című film és az abból készülő musical is. A műsorvezető elmondta, hogy a filmben felcsendülő Demjén-dalok nagyon sok fiatalt megszólítottak, és gyakorlatilag bevonzottak egy újabb generációt a zenész koncertjeire. A tinédzserek is ott csápolnak a koncerteken. Egy generációs hidat képeztél” – jelentette ki Mészáros Nóra. Erre Demjén Ferenc – aki nemrég ünnepelte a 79. születésnapját – úgy reagált, hogy„legalább még 20-30 évig csápoljanak”. A vonatkozó interjúrészletet alább tekintheti meg: Nyitókép: Facebook",https://mandiner.hu/kultura/2025/12/nem-lankad-a-demjen-varazs-a-tinedzserek-is-ott-csapolnak-a-koncerteken-video
„Rendkívüli karácsony” – magyar játékos elképesztő mozdulata tartja lázban Németországot,2025-12-24 08:16:19+00:00,Sport,"A rövid beszámolók szerint Palasics Kristóf és Bartucz László is öt védéssel, Sipos Adrián pedig gól nélkül zárt az MT Melsungenben, amely néhány nappal ezelőtt 26–26-os döntetlennel távozott a HC Erlangen otthonából a német élvonalbeli férfi kézilabda-bajnokságban. Csakhogy Németországban a liga 275 ezer követővel rendelkező hivatalos közösségi oldala,a DAIKIN HBLfelidézte, milyen körülmények között alakult ki a végeredmény. A mérkőzés ugyanis időn túli hétméteressel zárult: ha a hazaiak játékosa, Viggó Kristjánsson belövi, az Erlangen nyer. Ennél feszültebb végjáték már nem is lehetne – írják a posztban. A 199 centiméter magas Palasicsnak ugyanakkor kötélből voltak az idegei, és bár Kristjánsson több lövőcselt is bemutatott, hatalmas bravúrral, a lábát a magasba emelve kirúgta a hetest, megmentve ezzel az egyik pontot a Melsungennek. A védést eddig több mint 110 ezren nézték meg. Válogatottunk23 éves kapusa a Magyar Nemzetnek elmondta: rendkívüli karácsonya lesz, először tölti kettesben az ünnepeket a barátnőjével Németországban. „Még akkor is meghitt és különleges lesz az ünnep, ha edzés és egy fontos bajnoki vár ránk. Húsimádó vagyok, így karácsony előtt elmentünk steakezni, de spanyol étteremben is voltunk. Szentestére otthon főzünk és sütünk is. A Nutella a kedvencem, így már néhány recepttel is készültem, amit elkészítünk karácsonyra. A meccs után megyünk haza mi is, Gödöllőn leszünk. Sok idő nincs arra, hogy kicsit kikapcsolódjak, de azért igyekszem lassítani egy kicsit és feltöltődni az Európa-bajnoki felkészülés előtt”–fogalmazott a lapnaka fiatal játékos. A Melsungen szenteste délelőttjén és karácsony első napján is pályán lesz, és készül a Stuttgart elleni december 26-i bajnokira. Fotók: MTI/Illyés Tibor",https://mandiner.hu/sport/2025/12/nemetorszag-palasics-kristof-hetes-vedes-karacsony
"„Nem normális időket élünk, hosszú és nehéz tél vár Ukrajnára” – borúsan látja a jövőt az ENSZ egykori amerikai nagykövete",2025-12-24 08:04:04+00:00,Külföld,"John R. Bolton, az ENSZ volt amerikai nagykövete és Donald Trump elnök korábbi nemzetbiztonsági tanácsadója aWashington Postbanarról írt, hogy az, hogy nem sikerült megállapodásra jutni az Európai Unió múlt heticsúcstalálkozójánabban a kérdésben, hogy a mintegy 210 milliárd eurónyi befagyasztott orosz állami vagyont fedezetként használják fel egy Ukrajnának nyújtandó újjáépítési hitelhez, azt mutatja az Európai Unió kevesebb mint tagállamainak összessége. A tanácsadó felidézte, hogy a Trump-adminisztráció korábban igyekezett megakadályozni az európai terveket, amelyek az orosz vagyon felhasználását célozták volna egy amerikai béketerv részeként. Az Egyesült Államok aggályai szerinte két fő irányból érkeztek: Bolton szerint ezek a kockázatok hosszú távon súlyosabbak, mint az orosz vagyon felhasználásából származó rövid távú előnyök. Ugyanakkor Bolton hangsúlyozta: függetlenül attól, hogy az EU eredeti terve életképes volt-e, Trump beavatkozása és az unió kudarca tovább mélyítette a nyugati megosztottságot. Az EU üzenete szerinte gyenge volt: Európa támogatja Ukrajnát, de nem teljes mértékben – húzta alá. Az amerikai elnök volt nemzetbiztonsági tanácsadója szerint nem meglepő, hogy Vlagyimir Putyin úgy érzi, az idő neki dolgozik, különösen annak fényében, hogy a közvélemény-kutatások csökkenő francia és német társadalmi támogatást mutatnakUkrajnairánt, miközben Európa nem képes pótolni az Egyesült Államok csökkenő segítségét. A volt nagykövet írásában hangsúlyozta: a várakozások ellenére Moszkva és Kijev továbbra is messze áll egymástól. Mivel Trump kevésbé törődik az Egyesült Államok, a NATO vagy Ukrajna biztonsági érdekeivel, mint saját politikai ambícióival, John R. Bolton szerint logikus lenne, hogy az európai vezetők töltsék be ezt az űrt – erre azonban kevés esélyt lát. Hiszen Franciaország, Németország és Nagy-Britannia belpolitikai válságokkal küzd, ami megbénítja a határozott fellépést – húzta alá. Összegzésként Bolton azt írta: az ukrajnai válság világosan megmutatta, hogy az Európai Unió – ambíciói ellenére – nem kompetens a béke és a biztonság kérdéseiben. A korábbi tanácsadó felvetette, hogyMark Ruttelehetne az egyik legalkalmasabb vezető szereplő, tekintettel Trumppal ápolt kapcsolataira és európai NATO-s kötődéseire, bár szerinte nem normális, hogy egy NATO-politikus vállaljon ilyen szerepet. John R. Bolton elemzését azzal zárta, hogy„nem normális időket élünk”, végül hozzátéve: Ukrajnának és a Nyugatnak talán„vidám karácsonyban”kell reménykednie, mert hosszú és nehéz tél vár rájuk. Nyitókép: MTI/EPA/Szerhij Dolzsenko",https://mandiner.hu/kulfold/2025/12/nem-normalis-idoket-elunk-hosszu-es-nehez-tel-var-ukrajnara-borusan-latja-a-jovot-az-ensz-egykori-amerikai-nagykovete
„A Trump-kormányzat a továbbiakban ezt nem fogja eltűrni” – kemény üzenetet küldött Európába Trump külügyminisztere,2025-12-24 07:42:54+00:00,Külföld,"Ahogy arról aMandineris beszámolt, szankcionálja az Amerikai Egyesült Államok Thierry Breton francia politikust, aki Ursula von der Leyen első Európai Bizottságában belső piacért felelős biztosként dolgozott – közölte az X-en Sarah B. Rogers amerikai külügyi államtitkár. A szankció közvetlen indoka az, hogy Breton a DSA-ra hivatkozva fenyegette meg Elon Muskot Donald Trump elnökkel folytatott online beszélgetése előtt az amerikai elnökválasztási kampányban. A történtekre ugyancsak az X-en reagált Marco Rubio, a Trump-kabinet külügyminisztere is. Mint írta,„Európában már túl régóta vannak olyan ideológiai csoportok, amelyek szervezetten próbálják rákényszeríteni az amerikai online platformokat arra, hogy büntessék azokat az amerikai véleményeket, amelyekkel nem értenek egyet. A Trump-kormányzat ezt a fajta, határokon átnyúló cenzúrát a továbbiakban nem fogja eltűrni”. Ezért az Egyesült Államok Külügyminisztériuma lépéseket tesz annak érdekében, hogy a globális cenzúrával foglalkozó hálózat meghatározó szereplői ne léphessenek be az Egyesült Államokba. „Ha mások sem változtatnak az irányon, készek vagyunk bővíteni ezt a listát” – tekintett előre Rubio. A vonatkozó bejegyzést alább tekintheti meg: For far too long, ideologues in Europe have led organized efforts to coerce American platforms to punish American viewpoints they oppose. The Trump Administration will no longer tolerate these egregious acts of extraterritorial censorship.Today,@StateDeptwill take steps to… Nyitókép: ANDREW CABALLERO-REYNOLDS / AFP",https://mandiner.hu/kulfold/2025/12/a-trump-kormanyzat-a-tovabbiakban-ezt-nem-fogja-elturni-kemeny-uzenetet-kuldott-europaba-trump-kulugyminisztere
Magyar Péter megkapta élete legszörnyűbb karácsonyi ajándékát,2025-12-24 07:10:56+00:00,Vélemények,"„A december 18–19. között végzett telefonosközvélemény-kutatásszerint a Fidesz–KDNP (51 százalék) tovább növelte előnyét a Tisza Párttal szemben: a novemberben mért 10 százalékpontos különbség decemberre 13 százalékpontra emelkedett. A kormánypártok támogatottságának növekedése mögött több tényező együttes hatása állhat: A 2025-ös év utolsó három hónapjának adatai alapján egyértelműen kijelenthető, hogy ezt az időszakot a Fidesz–KDNP politikailag megnyerte – olvasható a kutatásban. Ezzel a friss eredménysorral gyanítható, hogyMagyar Pétermegkapta élete legszörnyűbb karácsonyi ajándékát. Ilyen, amikor szembejön a valóság.” Nyitókép: Mandiner/Földházi Árpád",https://mandiner.hu/belfold/2025/12/magyar-peter-megkapta-elete-legszornyubb-karacsonyi-ajandekat
"Orbán Viktor: közelebb kerültünk a háborúhoz, 2025 az utolsó békeév lehet Európában",2025-12-24 07:08:55+00:00,Belföld,"Terjedelmes interjút adott karácsony alkalmából Orbán Viktor miniszterelnök aMagyar Nemzetnek, melynek rögtön az elején kijelentette kérdésre válaszolva, hogy elképzelhetőnek tartja, hogy Európa számára 2025 volt az utolsó békeév. Az újságíró azon felvetésére, hogy, hogy már önmagában az is megrázó, hogy ez a kérdés egyáltalán felmerülhet, a kormányfő úgy reagált,„elszoktunk a háborútól. Az utolsó nagy európai háború 1945-ben ért véget, és azóta nyolcvan év telt el”. Ezután megjegyezte, sokáig a nukleá­ris tömegpusztító fegyverek tartották vissza a kontinens népeit a háborútól.„Mindenki abból indult ki, hogy egy európai konfliktus elkerülhetetlenül nukleáris világháborúvá fajulna. Ez a félelem nyolcvan éven át működött. Most viszont egy teljesen új világ van kialakulóban. A pénzügyi, katonai és politikai hatalom újraelosztása zajlik, ami akár háborút is fellobbanthat. Az Európában érezhető háborús feszültség Nyugat-Euró­pa és az Európai Unió hanyatlásának a következménye – húzta alá. A lap az iránti érdeklődésére, hogy abrüsszeli uniós csúcstalálkozónközelebb kerültünk-e a békéhez vagy távolodunk tőle, Orbán Viktor azt felelte, a háborúhoz kerültünk közelebb.„A múlt héten Brüsszelben annyit tudtunk elérni, hogy lassítottuk a háborúba sodródás ütemét. Voltak, akik ezt a folyamatot hipersebességűvé akarták gyorsítani, őket sikerült blokkolnunk. A folyamat azonban nem állt meg”. Ma Európában újra két tábor van: a háborús párt és a békepárt. Jelenleg a háborúpárti erők vannak fölényben. Brüsszel háborút, Magyarország békét akar” – szögezte le a miniszterelnök. Majd arra a felvetésre, hogy felmerülhet-e olyan helyzet, hogy a béke áraUkrajnauniós tagsága legyen, illetve, hogy az elfogadható lenne-e Magyarország számára, azt a választ adta, hogy„ilyen összefüggés szerencsére nem létezik”. A kormányfő az interjúban arra is választ adott, miért „szenved” évek óta a magyar gazdaság.„A magyar gazdaság egyszerre szenved a háborútól és az Európai Unió hanyatlásától. A háborúra adott uniós válasz, a szankciós politika megölte az európai ipart. Az energia ára kétszer-háromszor magasabb lett, mint a versenytársainknál. Így nem lehet versenyezni. A másik probléma az, hogy Magyarország egy hanyatló unió része. Aki benne van, együtt hanyatlik vele. (...)  A mi feladatunk az, hogy miközben az unió hanyatlik, Magyarország fejlődjön”– hangsúlyozta. Ezután arról is beszélt, hogy mi az a három bűn, ami Nyugat-Európát tönkretette: „Mi mindhármat elutasítjuk. Ma ez a nemzeti szuverenitás lényege. Brüsszel azt akarja, hogy Magyarország adja föl az ellenállást, és legyen olyan, mint ők. A Tisza Párt is ezt képviseli. Ez egy régi történet. Most ennek egy újabb kiadását éljük”– szögezte le. A beszélgetés során a jövő évi választás is előkerült. Arra a kérdésre, hogy tart-e kihívójától, – akit a lap újságírója harmadik vonalbeli NER-káderként jellemzett – azt felelte, hogy nem. Csak a nevek változnak, a karakter ugyanaz. Az egyiket Márki-Zay Péternek, a mostanit Magyar Péternek hívják, de a szerepük azonos. Őket Brüsszel húzza elő időről időre a bűvészkalapból, hogy legyen valaki, aki a brüsszeli pályára állítsa Magyarországot. (...) A brüsszeli pálya egy hűségeskü, ahol naponta el kell mondani, hogy Magyarország sorsa közös az Európai Unióé­val”– magyarázta Orbán. Arra, hogy az elmúlt hetekben számos régi név került elő, a kormányfő azt mondta, ma két oldal van: a nemzeti szuverenitás oldalán állók és az európai birodalom oldalán állók. Ezek az emberek már a kilencvenes évek elejétől azt hirdetik, hogy Magyarországnak nemcsak át kell vennie nyugati eszközöket és módszereket, hanem lényegében is hasonulnia kell Nyugat-Európához. Ez mindig is választóvonal volt a magyar politikában. Az egyik iskola szerint magyarok vagyunk, tehát európaiak – ahogy Antall József mondta. A másik szerint euró­pai emberként kell élni egy Magyarország nevű területen. Ők mindig ez utóbbit képviselték. Most megint megtalálta a zsák a foltját”. A miniszterelnök végül üzent minden magyarnak karácsony alkalmából. Mint fogalmazott,„a nyugati világ ma felkavart állapotban van. Ilyenkor nehéz kapaszkodókat találni. Én egy egyszerű keresztény tanításhoz nyúlok vissza: szeresd felebarátodat, mint önmagadat. Most nem az első, hanem a második felére figyelek: szeresd önmagadat. Ez nem önimádatot vagy öndicséretet jelent, hanem azt, hogy értékeljük, amit elértünk, és nem becsüljük alá a saját életünk eredmé­nyeit. (...) A helyes önismeret hozza el az önbecsülést, az önbecsülés pedig a másik ember sikereinek és eredményeinek elismerését, vagyis a felebarát iránti szeretetet. Nem látok más utat, amely elvezetné a magyarokat a békességhez” – mutatott rá Orbán Viktor. Nyitókép: MTI/Miniszterelnöki Sajtóiroda/Benko Vivien Cher",https://mandiner.hu/belfold/2025/12/orban-viktor-magyarorszag-egy-hanyatlo-unio-resze-a-feladatunk-az-hogy-mikozben-az-unio-hanyatlik-magyarorszag-fejlodjon
"Tovább dagad a Lakatos Márk-botrány, Ausztriában mondtak ítéletet Magyarországról, Trump miatt bezuhant az orosz olajár",2025-12-24 06:37:36+00:00,Belföld,"Vlagyimir Putyin orosz elnök éves sajtótájékoztatóján magabiztosan mutatta be rendszerének stabilitását, ami Orbán Viktor magyar miniszterelnöknek és Robert Fico szlovák kormányfőnek is erőt adhat – állapította meg a magyar kormánnyal egy cseppet sem szimpatizálóDer Standard. Az osztrák lap kiemeli, hogy Magyarország – Szlovákiával és Csehországgal együtt – nem vesz részt az Ukrajnának nyújtott 90 milliárd eurós EU-hitel finanszírozásában, amit a szerző az ukránokkal szembeni szolidaritás súlyos megsértésének tart. A szerző szerint ez tovább mélyíti az EU megosztottságát, miközben Putyin célja éppen a közösség gyengítése. AMoszkovszkij Komszomolecarról ír, hogy az ősszel meghiúsult amerikai–orosz csúcstalálkozót 2026 februárjában pótolhatják be a magyar fővárosban. Ruszlan Bortnyik, az Ukrajnai Politikai Intézet igazgatója fogalmazta meg a prognózist a Politeka YouTube-csatornán. A politológus szerint 50 százalék az esélye annak, hogy Putyin és Trump februárban a magyar fővárosban találkozik. Szerinte ekkor Vlagyimir Putyin orosz elnök Magyarországra látogathat, ugyanis a tervek szerint a Paks II Atomerőmű esetében 2026. február 5-én történik meg az első betonöntés. Az igazgató úgy véli, ekkor a legmagasabb annak a valószínűsége, hogy Donald Trump amerikai elnök is ugyanekkor Budapestre érkezik. Letartóztatta a bíróság azt a férfit, akit a sajtóban Lakatos Márk-botrányával hoztak összefüggésbe, számolt be a hírről aMagyar Nemzet. V. Ferencet Hollandiában fogták el, majd pénteken hozták Magyarországra. A férfit emberkereskedelemmel gyanúsítják. Az ügyészség indítványára harminc napra letartóztatta a nyomozási bíró azt a külföldön keresett férfit, akinek neve a Lakatos Márk-botrány ügyében vetődött fel – derült ki a Fővárosi Főügyészség lapnak küldött válaszából. A végzés nem végleges, mert a védelem fellebbezett. A 2025-ös év második félévre elfogyott a lendület a Tisza Párt háza táján. Ebben a helyzetben a pártnak muszáj előállnia új retorikával, ha már program és jelölt szinten nem működik a kommunikáció.Magyar Péteregy, a korábbi baloldali elit által használt stílusra állt át remélve, hogy ez majd kihúzza a pártot a gödörből. Ez azonban – ahogy korábbi választások megmutatták – egy kétélű fegyver és sikere nagyon limitált. A részleteket aMestertervbenvitattuk meg. AVilággazdaságarról ír, hogy történelmi mélypontra süllyedt az orosz olaj ára, miután az amerikai szankciók hatására hatalmas árengedményekkel lehet csak eladni az Ural nyersolajat. A Kreml ugyan átmeneti visszapattanásban bízik, de a költségvetési kockázat egyre nyilvánvalóbb. Mint kiderült, az Ural hordónként már csak 34 dollár körül mozog, miközben a nemzetközi áraktól való lemaradás drámai méreteket ölt. Az Egyesült Államok szankciói nem állították le az exportot, de egyre jobban szorítják Moszkva pénzügyi mozgásterét. Nyitókép: képernyőkép / magyarjelen.hu",https://mandiner.hu/belfold/2025/12/tovabb-dagad-a-lakatos-mark-botrany-ausztriaban-mondtak-iteletet-magyarorszagrol-trump-miatt-bezuhant-az-orosz-olajar
"A történelem értelme és közepe az, hogy az Isten ma belép a világba",2025-12-24 06:30:55+00:00,Kultúra,"„Az embert megváltó Jézus Krisztus a világtörténelem középpontja”, írja II. János Pál a Redemptor Hominis kezdetű enciklikájában. Az Isten belép a világba: nyilvánvalóan ez kell, hogy legyen a történelem közepe, értelme, beteljesedése, kisugárzása. Jézus születése tehát az origo; könnyű megértenünk, hiszen az időszámításunk is ezt fejezi ki: Krisztus előtti események, és az utániak. Még a kommunisták sem változtattak ezen, csak ők úgy tettek, mintha nem is az lenne, ami. (Az ilyesmihez nagyon értettek.) Az „időszámítás előtt” és „időszámítás szerint” trükkel kivették a lényeget, és azt hitték, bedőlünk nekik. Mint az orosz tanárok, akik nyolc év alatt – amíg kényszerből e nyelvet tanultam – soha nem árulták el nekem, hogy a voszkreszenyije, vagyis a vasárnap, azt jelenti: feltámadás. Igazából akkor jöttem rá, évtizedekkel később, amikor Tolsztoj azonos című regényét olvastam, és az impresszumban láttam az eredeti címet. Ez a fontos pillanat tehát sok síkon értelmezhető. A legfontosabb természetesen az Isten megtestesülése, és a megváltás műve. De ha hagyjuk a transzcendenst (nem lehet, mert a kettő elválaszthatatlan, de ha mégis) csak a történeteket, a szimbólumokat nézzük, az is mindannyiunk számára érthető, mert valamennyien ebbe nőttünk bele, kétezer (emberiség), ezer (magyarság), illetve húsz-ötven-nyolcvan (az egyén) éve. Az ateisták is istenes, keresztény gyökerű hasonlatokkal, kiszólásokkal, utalásokkal kommunikálnak, mert azt értik a híveik is. (Lám, nekik is híveik vannak.) Még Gyurcsány is rendszeresen bérmálkozott. Minden okfejtésre, érvre található benne igazolás. Békességre, belenyugvásra, az ellenség szeretetére (Atyám, bocsáss meg nekik, mert nem tudják, mit cselekesznek), de elvhű, szigorú keménységre is (ostort font, és kikergette a pénzváltókat a templomból). Látszólag nem ítéli el a házasságtörő asszonyt, de miután elbocsátja – menj! –, azért még határozottan utánaszól: de többet ne vétkezzél! Ha megütnek, tartsd oda a másik orcádat; hej, hányszor próbálták ezzel belefojtani a keresztényekbe jogos felháborodásukat, vagy beledöngölni őket az agyagba, megtagadva tőlük az ellenállás erkölcsi alapját. Ám amikor csakugyan elcsattan a pofon – a főpap házában, nagycsütörtök éjszaka –, Jézus nem azt mondja, üss meg balfelől is, hanem felhorgad benne az igazságérzet:„Ha rosszul szóltam, bizonyítsd be a rosszat. Ha meg jól, akkor miért ütsz?” És bizony az első szentté avatást is személyesen abszolválja, még a kereszten biztosítja a jobb latort: még ma velem leszel a Paradicsomban. Pedig bizonyára rabló, gyilkos, összeesküvő, pedofil gazember. De a kegyelem kiárad rá, mert a kegyelem bárkire kiáradhat, akár érdem nélkül is, mert felülről jön. A kegyelem nem helyesli a bűnt, hanem mentesíti következményei alól az embert. A karácsony – és általában a keresztény ünnepek – üzenetek is; alkalmat kínálnak a különböző értelmezésekre. Ez egy olyan közös kultúrkincsünk, aminek a célzásait, hátterét külön magyarázatok nélkül is értjük. És ki-ki felhasználja saját céljaira. Különösen az utóbbi tíz évben divatos lett az a liberális narratíva, hogy a Szent Család is valójában menekült, migráns, szegény, hajléktalan. Szép kép, betlehemes játékban is remekül kihasználható a benne rejlő, érzelmekre ható potenciál, a történeti hűséghez azonban nem sok köze van. A születésről két evangéliumból tudhatunk: Máté: Nem ír az utazásról, Jézus minden előzmény nélkül Betlehemben születik, úgy tűnik, mintha József eleve ott is élt volna. Jönnek a napkeleti bölcsek; nem királyok, hanem mágusok, akik nem varázslók – megtévesztő a mai jelentés – hanem Zoroaszter vallásának papjai. Nem istállóba, hanem házba érkeznek. A család aztán innen menekül Egyiptomba, majd Heródes halála után visszatérvén Júdea helyett Galileát, azon belül Názáretet választják. Lukács: Názáretből a népszámlálás miatt mennek Betlehembe, és a születésről annyit tudunk meg, hogy a kisdedet Mária„jászolba fektette, mivel a szálláson nem volt számukra hely”.Itt szerepelnek a pásztorok, akik az angyal hívására felkeresik az újszülöttet. Később Jézust bemutatják a templomban, aztán visszatérnek Názáretbe. Szó sincs szegénységről, hajléktalanságról. Józsefnek Názáretben minden bizonnyal szép háza, rendezett kertje, műhelye, szerszámai és megrendelői, tisztességes jövedelme van. Törvénytisztelő polgárként még várandós feleségével is útrakel, de mivel nem foglalt előre a neten szobát, a tumultus miatt kénytelen beérni az istállóval. Később bizonyára bérel egy normális házat, a bölcseket már ott fogadja. Kérdés, fontosabb-e a szőrszálhasogató forráselemzés, vagy a szimbólumok az erősebbek? Igazán születhetett volna a megváltó odahaza is, középosztálybeli atyjának emeleti szobájában, bárányok helyett a falusi bábaasszony jelenlétében. Hozzászoktunk, hogy a pásztorokat és a királyokat együtt látjuk, pedig két külön időpontban, külön helyre érkeznek. A betlehemi jászolnál mégis egymás mellé állítjuk őket. Pedig mágusok, pásztorok, tehenek sosem találkoztak és beszéltek egymással, semmi közük egymáshoz, csak az, hogy ugyanarra néznek. Ugyanazt imádják. Ebben lehetne megtalálnunk nekünk is a közösségünket, immár a politika nyelvére lefordítva. Ha egymást nem is értjük, nem is szeretjük, legalább legyen valaki (valami), amit közösen, éppen úgy elfogadunk. Ki-ki szerepeljen a maga evangéliumában, de tekintetét vesse a közös célra. Nyitókép: MTI/Kiss Gábor",https://mandiner.hu/kultura/2025/12/a-tortenelem-ertelme-es-kozepe-az-hogy-az-isten-ma-belep-a-vilagba
Megszólalt a pápa: egynapos tűzszünett sürgetett,2025-12-24 06:23:28+00:00,Külföld,"Ismételt felhívást intézek az összes jó szándékú emberhez: legalább a Megváltó születése napján tartsanak egy nap békét, abékenapja legyen az egész világon – sürgetett tűzszünetet XIV. Leó pápa, aki a Castel Gandolfo-i pápai rezidencia előtt nyilatkozott újságíróknak kedd este. Az egyházfő kijelentette, hogy az ünnepek előtti napokban nagy szomorúságot okoz számára, hogy Oroszország„látszólag elutasította a karácsonyi tűzszünetet”. A pápa legalább egy napra a fegyverek elhallgatását sürgette az ukrajnai harctéren éppúgy, mint a világ más háborús övezeteiben. XIV. Leó keddet a Vatikántól nem messzi pápai rezidencián töltötte. Az esti órákban visszaindult a Vatikánba, de szokása szerint az utcán nyilatkozott a rezidencia előtt várakozó újságíróknak. Elmondta, hogy Gáza egyetlen katolikus temploma, a Szent Család-templom plébánosával is beszélt telefonon kedden, aki elmondta,„igyekeznek megünnepelni karácsonyt a még mindig nagyon bizonytalan helyzetben”. A pápa véleményt mondott az Illinois államban nemrég elfogadott törvényről is, amely 2026 szeptemberétől engedélyezi a végső stádiumban levő betegek asszisztált öngyilkosságát. XIV. Leó arra kért mindenkit, gondolkozzon el a karácsonyi ünnepek alkalmával az emberi élet természetéről és értékéről. (MTI) Nyitókép: TIZIANA FABI / AFP",https://mandiner.hu/kulfold/2025/12/megszolalt-a-papa-egynapos-tuzszunett-surgetett
"Szoboszlai történelmet írt, Kós leigázta a világot, a Fradinak és a Győrnek ezúttal sem volt párja",2025-12-24 06:16:50+00:00,Sport,"2025. április 27. – ez volt a nap, amikor az egész nemzet egy emberként tudott örülni aLiverpoolbajnoki címének, klubszimpátiától függetlenül.Szoboszlai Dominikugyanis rég várt fegyvertényt végrehajtvaelső magyarként jutott fel a csúcsraa világ legerősebb futball-ligájában. Ráadásul nem perememberként, hanem a vörösök abszolút kulcsjátékosaként, ez pedig csak tovább emelte a történelmi siker értékét. Válogatottunk csapatkapitánya azóta újabb magasságokat ostromol: az új Premier League-kiírásban a botladozó címvédő magasan legjobbjává nőtte ki magát,Arne Slotvezetőedző afféle kihagyhatatlan „jolly jokerévé”, aki bármely mezőnyposzton abszolút világklasszis teljesítményre képes konzisztensen, hétről hétre. Szintén áprilisban, szép eredményeket hozott a somorjai birkózó Európa-bajnokság, ahol a párizsi jótékonykodásával komoly népszerűségre szert tevő, nem melleslega szőnyegen is klasszisLosonczi Dávid(kötöttfogás, 87 kg), valamint aLévai-dinasztia legifjabb tagja,Levente(kötött 72 kg) is aranyéremig menetelt – utóbbinem mindennapi körülmények között.Rajtuk kívül még három karfiolfülűnk állhatott fel a dobogóra: a nehézsúlyúVitek Dáriusnak, az olimpiai ötödikSzőke Alexnek, valamint a szabadfogásúVégh Richárdnak(97 kg) egyaránt bronzérem került a nyakába. Ami 2023-ban egy hajszálon múlott, az 2025 tavaszán végre sikerült: a csupán 16 éves csodagyereket,az NHL előzetes draftlistájára is felkerülőSzongoth Dománta soraiban tudó magyar férfi jégkorong-válogatotttörténete egyik legnagyobb sikerételérveelőször harcolta ki a bennmaradásta világelitnek számító A csoportban. A mieink a legfontosabb, sorsdöntő mérkőzésen hengereltek a szovjet iskolán felnőttKazahsztán ellen, s bár ezt követően a többi eredmény ideális alakulása is szükségeltetett a bennmaradáshoz, végre valahára mellénk szegődött a szerencse, hokisaink így 2026-ban is a legjobbakkal mérhetik majd össze erejüket a zürichi elit-világbajnokságon. A horvátországi Stari Gradban megrendezett nyílt vízi Európa-bajnokságon tette teljessé 10 kilométeres éremkollekciójátRasovszky Kristóf.Olimpiai és világbajnok klasszisunk végre kontinensviadalon isaranyérmet tudott szereznia férfiak fő számában, ezsaját bevallása szerint is nagyon hiányzott eddigpáratlan gyűjteményéből. A Ferencváros úszója emellett az új versenyszámban, a 3 km-es kieséses sprintversenyben is Európa legjobbja lett, az Eb megkoronázásaként pedig a vegyes váltó tagjaként is felállhatott a dobogó tetejéreMihályvári-Farkas Viktóriával, Fábián BettinávalésBetlehem Dáviddalegyütt. Mihályvári élete első Eb-jénegyéniben is hozott egy aranyat,mígBetlehem ezüst-, Rasovszky bronzzal zártaaz 5 km-t. És Szoboszlain kívül van még egy magyar bajnoklegény a vidéken: aGalatasaray-mindenesSallai Rolandszintén történelmet írt azzal, hogy a Török Kupa után májusban a bajnoki címet is behúzta az isztambuli kirakatcsapat oszlopos tagjaként, ezzel első magyarként tudott duplázni az erős török pontvadászatban. A patinás fővárosi klub egyik abszolút közönségkedvence ezt aztán emlékezetes módon, stílusosan egy magyar zászlóval a nyakában ünnepelte, a hatalmas győzelmi parádén alaposan feltüzelve az ünneplő fanatikusokat. Roland Sallai (@rolandsallai) által megosztott bejegyzés Júniusban aFerencvárosférfi vízilabdacsapata első magyar együttesként hihetetlen menetelésselvédte meg Bajnokok Ligája-címét. Nyéki Balázs legénysége 2024 őszétől kezdve 48 mérkőzést nyert meg, miközben csupán egyetlenegyszer szenvedett vereséget a legrangosabb európai kupasorozatban, mégpedig a Barcelonetától. A spanyolokkal aztán a máltai négyes döntőben már nem kellett farkasszemet nézniük, mert az elődöntőben a Novi Beograd megtette azt a szívességet, hogy legyőzte őket, a Fradi pedig a június 1-jei fináléban avilágklasszisManhercz Krisztiánvezérletével13–11-re múlta felül a szerbeket, így megérdemelten ünnepelhetett 2024 után ismét. Elképesztő nap volt ez a magyar sportnaptárban, hiszen aGyőri Audi ETO KCnői kézilabdacsapata ismegvédte címét a BL-ben. Tette mindezt ráadásul hazai közönség előtt, a budapesti négyes döntőben, két dán csapat „testén” át: a négy között az Esbjerget tavalyhoz hasonlóan egyetlen góllal gyűrte le, míg a fináléban az Odense ellen 29–27-re nyert húszezer néző előtt. A győri klubnakez már a hetedik Bajnokok Ligája-sikere volt, norvég világklasszisuk,Kari Brattset Dalepedig a serleg mellé a négyes döntő legértékesebb játékosának járó MVP-címet is begyűjtötte. A budapesti cselgáncs-világbajnokság előtt nem sokan tippeltek volna arra, hogy az egyetlen magyar érmetGyertyás Rózaszerzi.A BHSE 23 éves dzsudokája azonban rendkívül összeszedett versenyzéssel nagyon megérdemelten állhatott fel végül a dobogó harmadik fokára, élete legjobb eredményét elérve, egyúttala magyar cselgáncssport 18. világbajnoki bronzérmét begyűjtve. ASzilágyi Áron, Szatmári András, Rabb Krisztián, Iliász Nikolászösszeállítású férfi kardcsapatunkmegvédte Európa-bajnoki címéta Genovában rendezett vívó kontinensviadalon, az Achilles-műtétje és hosszú rehabilitációja után visszatérő Szilágyi pedigegyéniben is ezüstérmet szerzett. Háromszoros olimpiai bajnok klasszisunk mellett még három honfitársunk állhatott fel a dobogóra egyéniben:Siklósi Gergely, Battai Sugár és Pásztor Flóraegyaránt bronzéremmel tértek haza Olaszországból. A magyar küldöttség az éremtáblázat élén zárta a racicei kajak-kenu Európa-bajnokságot hét arany-, három ezüst- és öt bronzéremmel. A tőrvívóSzemes Gergőszenzációs teljesítménnyel52 év után az első világbajnoki bronzérmünket nyerte tőrbena tbiliszi vb-n, egyénibenKamuti Jenőóta nem volt világbajnoki dobogósunk a számban. Mellette a férfi tőrcsapat is ünnepelhetett, méghozzá bronzérmet: aMihályi Andor, Dósa Dániel, Tóth Gergely, Szemes Gergőkvartett 38 év után állhatott ismét dobogóra a számban. Itt még nem volt vége, hiszen a mindig fantasztikusSiklósi Gergely,valamint férfi kardcsapatunk (Szilágyi Áron, Gémesi Csanád, Rabb KrisztiánésIliász Nikolász) ezüstérmesként, míg a női kardozók (Battai Sugár, Pusztai Liza, Szűcs LucaésKatona Renáta)a harmadik helyen zártáka viadalt. Az év egyik legjobban várt sporteseménye volt a szingapúri vizes világbajnokság, jelentős magyar reményekkel. Ezek végül részben teljesültek is. Vízilabda-válogatottjaink a történelmi csoda kapujában álltak, hiszen két évtized, 2005 után női és férficsapatunk is bejutott a vb-döntőbe, olyan pedig még sosem történt a sportág történetében, hogy ugyanazon ország egyszerre mindkét nemben diadalmaskodjon. Sajnos ez nekünk sem sikerült, miután anők a görögöktől, aférfiak a spanyoloktólszenvedtek vereséget a fináléban, így két aranyérem helyettkét szépen csillogó, de mégis kicsit fájó ezüsttel zártuk a tornát. A nyílt vízi úszók versenye ezúttalnem az Eb-n remeklő Rasovszky Kristófról szólt, helyetteBetlehem Dávidlopta el a show-t, aki 5 km-en világbajnoki ezüstérmet szerzett, míg párja,Fábián Bettinaa nők 3 km-es versenyében lett bronzérmes – hasonlóan a vegyes váltóhoz. Az egyik legnagyobb bizodalmunk a határait mind jobban kitoló olimpiai bajnokunkban,Kós Hubertbenvolt a vb előtt, és a tengerentúlon tanuló, közben a legendásBob Bowmankezei alatt abszolút világklasszissá érő közönségkedvencünk nem is okozott csalódást. A még mindig csak 22 éves kiválóság 200 hátonEurópa-csúccsal lett világbajnok– ami után egymédiatörténeti interjút is adott–, 200 vegyesen pedig bronzérmet szerzett, újfent bizonyítva szilárd helyét a világ közvetlen élmezőnyében. És akkor még hol volt az október… Az öttusa Európa-bajnokság legkellemesebb meglepetéseKoleszár Mihályegyéni ezüstérme volta férfiversenyben– ráadásul utánaGuzi Blankávalkiegészülvevegyes váltóban is magabiztosan diadalmaskodtak–,Bauer Blankaa hölgyek között lett bronzérmes, és a magyar sikereknek itt még nem volt vége: sportági nagyhatalomként a férfi ésa női csapatunk isfelülhetett a kontinens képzeletbeli trónjára! Úgy mentünk neki az augusztusi, tokiói atlétikai világbajnokságnak, hogy reális esély mutatkozott arra:magyar sporttörténelem születheta japán fővárosban. Hogy egy képzavarral éljünk, a sportok királynője eddig még sosem adott magyar királyt, a kalapácsvetőHalász Bencénekviszont az idei eredményei alapján azt jósolta a szakma, hogy ő lehet az első atlétikai világbajnokunk. Az olimpiai ezüstérmes kalapácsvető ugyanis előttea Gyulai Memorialon óriási egyéni csúccsal nyert, és ezzel együtt az éven kétszer is legyőzte a sokak által érinthetetlennek gondolt kanadai földönkívülit,Ethan Katzberget. Csakhogy az olimpiai bajnok hegyi ember ezúttal is a főversenyre hegyezte ki csúcsformáját, ellene semmi esélye sem volt a mezőnynek, ráadásul nem várt meglepetésre egy német srác,  is befurakodott közé és Halász közé, a Dobó SE atlétája így végülpályafutása harmadik vb-bronzérmével zártTokióban. Az érmek számát tekintve (7) azonban így isa legeredményesebb magyar atlétává lépett előegy olimpiai ezüsttel, három vb-bronzzal, valamint két Európa-bajnoki ezüsttel és egy Eb-bronzzal a gyűjteményében. Nagyszerű évet zártGuzi Blankais, a DVTK olimpiai negyedik öttusázója az Eb-váltóarany után a világbajnokságon is hengerelt, az egyéni versenyszámbanezüstérmet szerzett,így újabb biztató állomást pipált ki a 2028-as, Los Angeles-i játékokig tartó úton. Megszokhattuk már, ha kajak-kenu világbajnokság, akkor magyar éremeső – nem volt ez másként az idei, milánói vb-n sem, amelyet Magyarország az éremtáblázat élén zárt hat arany-, két ezüst- és öt bronzéremmel, azaz összesen 13 medállal. Szorítkozzunk az olimpiai számokra: Honosított ökölvívónk,Akilov Pilip16 éve nem látott bravúrt ért ela Liverpoolban megrendezett világbajnokságon. Legutóbb ugyanis még 2009-ben született magyar vb-érem a sportágban, akkor az azótaegyéb „tevékenységek” miatt a hírekbe kerülőKáté Gyulanyert bronzot Magyarország számára kisváltósúlyban. Ezt az eredményt ismételte most meg Akilov, aki a férfiak 80 kilogrammos súlycsoportjában állhatott fel a dobogó legalsó fokára. Érdekesség, a 26 éves bokszoló azukrajnai háborúelől menekült hazánkba: Bahmut-közeli szülővárosát, Szoledart a földdel tette egyenlővé az orosz hadsereg, AkilovHódmezővásárhelyen lelt új otthonra, ahol családjával együtt befogadták, új életet kezdhetett, immár magyarnak vallja magát, s feltett szándéka, hogy a 2028-as Los Angeles-i olimpián hazánknak nyerjen aranyérmet. Egy másik küzdősportban, a tradicionális magyar sikersportágnak számító birkózásban is villantott az új generáció. A kötöttfogásúak királykategóriájában, a nehézsúlyúak közöttVitek Dáriustömte be a súlycsoport falán régóta tátongó hazai lyukat: a már az Eb-n is jól szereplő Honvéd-versenyző Deák-Bárdos Mihály 2005-ös vb-döntője után kerek húsz évvel verekedte be magát magyarként ismét a 130 kilósok fináléjába, s bár ott végül pontokkal alulmaradt, az idei év összességében kiváló visszaigazolás lehet számára, hogy jó úton jár. További pozitívum, hogy a fiatal magyar küldöttség még egy medált szerzett a zágrábi vb-n: a szintén kötöttfogásúFritsch Róberta 77 kg-osok között örülhetett bronzéremnek. Az év vége aztán megint csak az úszóké maradt.Kós Hubertaz októberi torontói rövid pályás úszó világkupa-sorozatban kétszenzációs világcsúcsotis úszott: 100 méter háton 48.16 másodperc, míg 200 háton 1:45.12 perc az új rekord! Világklasszisunka decemberi, lublini rövid pályás Európa-bajnokságra nem tudott hazajönni, a reflektorfénybe így a800 méter gyorson aranyérmesSárkány Zalánkerült. A magyar csapat Kós nélkül is a csapatverseny előkelő 4. helyén végzett, miután az egy arany mellé négy ezüstöt (Szabó Szebasztián, 50 pillangó;Sárkány Zalán, 1500 gyors;Ábrahám Minna, 200 gyors, ill. a 4x50-es vegyes váltó) és egy bronzot (Késely Ajna, 1500 gyors) is bezsákoltunk. Soha rosszabb évet! Nagyon szerettük volna, ha a listára amagyar labdarúgó-válogatottis „kvalifikálja” magát, ám nemzeti csapatunk a sorsdöntő világbajnoki selejtezőmeccsen az Írország ellenidrámai vereséggel lemaradt a pótselejtezőről, így újabbvb-álom foszlott szerte.Nemzeti csapatunk 2025-ös éve így összességében fájó véget ért: a márciusi kiesést követően a Nemzetek Ligája A-divíziójából a minimumcél, a pótselejtező sem jött össze, így legfeljebb olyan egyszeri bravúroknak örülhettünk, mint például az NL-győztes Portugália elleni idegenbeli pontszerzés a 92. perces Szoboszlai Dominik-góllal. Ha már foci, aFerencvárosnemzetközi menetelése ugyanakkor mégiscsak idekívánkozik, elvégre a magyar bajnokcsapat az idei évet veretlenül zárja az Európa-ligában:Robbie Keaneegyüttese hat forduló után négy győzelemmel és két döntetlennelaz impozáns 6. helyen álla második számú európai kupasorozat főtábláján és már biztos playoff-résztvevőként várva a januári folytatást. Nyitókép: Instagram/szoboszlaidominik",https://mandiner.hu/sport/2025/12/szoboszlai-kos-hubert-bl-ftc-gyor-magyar-sport-2025
"Az Atya is így hajolt le hozzánk, hogy át­öleljen bennünket",2025-12-24 06:09:48+00:00,Belföld,"A szürke november végi reggelen a vártnál is hűvösebb volt a lezúduló hideg széláramlat, amely a Széll Kálmán téri metró mozgólépcsőjén felfelé haladó sokaság arcába vágott. A szabad ég alá kilépve két szimpatikus fiatalba ütköztünk. A magas, jól öltözött, mosolygós fiú és a hozzá illő kedves lány nagy táblákat emelt fel, amikre csak ennyi volt írva: „Free hug” és „Ölelj meg!”. Nem lehetett nem észrevenni őket, és nem lehetett nem mosolyogni, hiszen a látványuk olyan jólesett az ember szívének. Ilyenek vagyunk mi, emberek: megölelni valakit és ölelést kapni egyaránt jó érzést kelt bennünk. Voltak az utazók között bátrak vagy inkább ölelésre éhesek, akik odaléptek, és kezdeti bizonytalansággal, de valóban megölelték a két fiatalt, majd boldog mosollyal továbbmentek. Kedves – gondoltam magamban –, kedves ötlet ez, hiszen egy szürke reggelen mindenkinek jólesik egy ölelés, még ha idegentől is. Ezen morfondíroztam, amikor a négyes-hatos villamos sínpárjain áthaladva, a zebra melletti villanyoszlopon egy nagy dobozt fedeztem fel arcmagasságban. Egy tenyérnyi lyuk volt az elején, és az volt ráírva: „Üvölts!” Volt, aki odalépett, és sokak megdöbbenésére artikulálatlanul beleordított. Ez a pár percen belül megtapasztalt két élmény túl sok volt nekem. Elgondolkodtatott: valóban ilyen a mi világunk? Olyan, ahol idegen emberek ölelése adhat szeretetmorzsát? Olyan, ahol a bennünk mélyen meglévő és elnyomott feszültséget egy dobozba üvöltve adhatjuk ki magunkból? Ilyen szeretethiányban szenvedünk? Ekkora feszültség és indulat van bennünk? Tényleg ilyenek vagyunk? Ebben a két jelenségben két nagy gondunk sűrűsödik össze. A szeretet hiánya szomorúvá és magányossá tesz, a feszültség mélyre szorítása pedig indulatossá és ellenségeskedővé alakít, gyakran akár tömegeket. De ennek nem feltétlenül kell így lennie! A Krisztus-hívők karácsonykor azt ünneplik, hogy az emberszerető Isten békét hoz a világba azáltal, hogy egy kisgyermek testében közénk jön. Vajon értjük ezt a mondatot? Ha Isten, a végtelen szeretet békességet hoz közénk, akkor miért szenved szeretethiányban és békétlen feszültségben a mai ember? Minden bizonnyal azért, mert nem tudja vagy nem akarja megélni a karácsony igazi lényegét, amely végtelenül egyszerű, ugyanakkor felfoghatatlan. Mert mi is történt Jézus Krisztus születésekor? Ha modellezni akarnánk, talán így tennénk: ha egy előttem fekvő vagy álló kisgyermeket fel akarok emelni és a karjaimba akarom venni, azt nem tehetem meg egyenes derékkal és térddel. Szükséges, hogy derékból lehajoljak hozzá, vagy legalább a térdemet behajlítsam, hiszen ő igen kicsi. Az Atya is így hajolt le hozzánk, hogy át­öleljen bennünket akkor, amikor Jézus Krisztus megtestesült és megszületett Betlehemben. „Mert úgy szerette Isten a világot, hogy egyszülött Fiát adta oda, hogy aki hisz benne, az el ne vesszen, hanem örökké éljen” (János 3,16). Az Istennek fontosak vagyunk, ezért közénk jött, velünk volt, élte az emberi életet, és társunk lett. Jézusban átölelt minket, és teszi ezt most is, amikor az ő születésnapját ünnepeljük. Anselm Grün bencés atya így ír: „Krisztus betlehemi születését ünnepeljük, hogy elhihessük, isteni élet van bennünk. E nélkül az ünnep nélkül nem vennénk észre az isteni életet önmagunkban. Azt tartanánk életnek, ami kifelé látható: munkánkat, sikereinket és kudarcainkat, emberi kapcsolatainkat, az elismerést, figyelmet, szeretetet, mindennapi örömeinket és szenvedésünket. Elkerülné a figyelmünket, hogy maga Isten van bennünk. Sok-sok szimbólumra van szükség, hogy a tények hatalma ellenében higgyünk abban a titokban, hogy Isten belépett a világunkba.” Karácsony minden varázsa, a feldíszített fa, a fények és az ízek, az énekek, az érzéseink gyermeki szívünket hozzák felszínre. Újra és újra át akarjuk élni ezt a csodát, mert ismét gyermekek vagyunk, őszinték, üdék, romlatlanok és tiszta szívűek. Ilyenkor Isten bennünk születik meg, amiről Angelus Silesius így ír: „Szülessen meg bár Krisztus ezerszer Betlehemben, ha benned nem születik meg, örökre elvesztél.” Hitvalló Maximosz ugyanezt hirdette: „Isten Igéje, mely egykor test szerint megszületett… szakadatlanul meg akar születni azok lelkében, akik vágynak rá.” Ha Isten megszületik bennünk, akkor el tudunk szakadni a felszínes énünktől, és eljutunk a valóságos lényünkhöz, az igazi önmagunkhoz. Isten bennünk lakásának felfedezése nélkül nem juthatunk el a „belső várkastélyba”, ahogyan Ávilai Nagy Szent Teréz ezt gyönyörűen meg­fogalmazta. Ezért csodálatos a karácsony ünnepe! Az Isten ölelésében tudunk örülni önmagunknak, életünknek és a másik embernek. Ez az ölelés pedig csöndes, ahogy a betlehemi történések is csöndben zajlottak. Ne várjunk hát nagy felhajtást, inkább készítsük lelkünket az isteni ölelés fogadására. A szerző görögkatolikus pap, a Keresztény Értelmiségiek Szövetsége elnöke Nyitókép: Giovanni Francesco Caroto: Jézus születéseFotó: Szépművészeti Múzeum",https://mandiner.hu/belfold/2025/12/az-atya-is-igy-hajolt-le-hozzank-hogy-atoleljen-bennunket
Videón a bizonyíték: az Európai Unióban sem mindenhol alapjog a magyarság vállalása,2025-12-23 21:58:44+00:00,Belföld,"„Ha ezért a videóért hat hónap börtön jár, akkor leülöm”– ezzel a mondattal vált ismertté az a felvétel, amelyben Kelemen Petra Piroska felvidéki magyar hagyományőrző saját családjának történetén keresztül beszél a felvidéki magyarság kollektív traumáiról.APiros7elemzése szerint a közösségi médiában terjedő videó nem politikai provokációként, hanem személyes vallomásként hat: családi emlékeken, túlélők történetein keresztül mutatja be a kitelepítések, jogfosztások és megbélyegzések következményeit.A megszólaló felidézi, hogy nagyszüleit és dédszüleit a második világháború után marhavagonokba rakták, állampolgárságuktól megfosztották és idegen földre száműzték, pusztán azért, mert nem voltak hajlandók reszlovakizálni.Elmondása szerint családtagjait háborús bűnösként kezelték, noha semmilyen bűnt nem követtek el;egyetlen „vétkük” az volt, hogy magyarként akartak élni. Külön kitér dédapjára is, aki magyar honvédként szolgált, mégis kollektív bűnösség alá esett.A videó egyik legerősebb üzenete az identitás nyílt vállalása: „Nem vagyok ‘ová’. Magyar vagyok.” Kelemen Petra Piroska hangsúlyozza, hogy ezt akkor sem hajlandó megtagadni, ha ezért jogi következmények érhetik. A hat hónap börtön lehetősége nem elrettentésként jelenik meg, hanem annak bizonyítékaként, hogy szerinte egy európai uniós országban ma is büntethető lehet a kényelmetlen igazság kimondása.A megszólalás végén az államfőhöz fordul: nem vádol, hanem kér. Arra figyelmeztet, hogy a múlt megismétlése nemcsak az elődök emlékét sérti, hanem a felvidéki magyar gyermekek jövőjét is veszélyezteti. Az üzenet lényege egyetlen mondatban foglalható össze: a történelmet nem szabad újra elkövetni.Nyitókép: képernyőkép / Facebook / Kelemen Petra Piroska",https://mandiner.hu/belfold/2025/12/videon-a-bizonyitek-az-europai-unioban-sem-mindenhol-alapjog-a-magyarsag-vallalasa
Hazakullogott a csúfos bukás után: egykori BEK-győztesnél építené újra magát a korábbi Fradi-edző,2025-12-23 21:52:11+00:00,Sport,"Immár nem csak pletyka: visszatért korábbi sikerei színhelyére, a belgrádi Crvena zvezdához Dejan Sztankovics. A Ferencváros labdarúgócsapatának korábbi vezetőedzőjét hivatalosan isbemutattaaz egykori BEK-győztes szerb klub, amelynél 2019 és 2022 között három bajnoki címet és két kupagyőzelmet ünnepelhetett.A szerbiai időszakot követően a Sampdoria következett Olaszországban, majd a ferencvárosi megálló, ahonnan 2024-ben a bajnoki aranyéremmel a tarsolyában vásárolta ki aSzpartak Moszkva.Botrányok szegélyezték az oroszkalandot, egyes vélemények szerint csúfos bukást könyvelhetett el, miután nem hozta az eredményeket, de egészen idén novemberig a fővárosban dolgozott.A válás után nem sok pihenőt kapott, máris visszatért szülővárosába és aláírt első felnőtt együtteséhez. Játékosként három évet húzott le a belgrádi nagycsapatban, mielőtt Olaszországba szerződött: 1995-ben jugoszláv bajnok volt, illetve mindhárom évben magasba emelhette a hazai kupát is.Fotó: Facebook/FK Crvena zvezda",https://mandiner.hu/sport/2025/12/hazakullogott-a-csufos-bukas-utan-az-egykori-bek-gyoztesnel-epitene-ujra-magat-a-korabbi-fradi-edzo
"Ezt nem látták jönni: mutatjuk, ki az első brüsszeli vezető, aki amerikai szankciót kapott a nyakába",2025-12-23 21:47:09+00:00,Külföld,"Szankcionálja az Amerikai Egyesült ÁllamokThierry Breton francia politikust, aki Ursula von der Leyen első Európai Bizottságában belső piacért felelős biztosként dolgozott– közölte az X-en Sarah B. Rogers amerikai külügyi államtitkár.WE’VE SANCTIONED: Thierry Breton, a mastermind of the Digital Services Act. In August 2024, while serving as European Commissioner for Internal Markets and Digital Services, he published a letter using the DSA to threaten@elonmuskahead of his livestream interview with President…Bretont Rogers közleményében„a Digitális Szolgáltatási Törvény mastermindjének”nevezte. (A Digitális Szolgáltatási Törvény, rövidítve DSA az amerikai techcégekre költséges és nehéz moderációs kötelezettségeket helyez, sokak szerint pedig a szólásszabadság korlátozására is alkalmas.)A szankció közvetlen indoka az, hogy Breton a DSA-ra hivatkozva fenyegette meg Elon Muskot Donald Trump elnökkel folytatott online beszélgetése előtt az amerikai elnökválasztási kampányban.Breton akkor emlékeztette Muskot közösségimédia-vállalata, az X jogi kötelességeire és az ezzel kapcsolatos„formális eljárásokra”az„illegális tartalom”és„dezinformáció”ügyében fennálló, európai előírásoknak való meg nem felelés miatt.Nyitókép: AFP/Olivier Hoslet",https://mandiner.hu/kulfold/2025/12/ezt-nem-lattak-jonni-mutatjuk-ki-az-elso-brusszeli-vezeto-aki-amerikai-szankciot-kapott-a-nyakaba
Egyedülálló kezdeményezéssel segít Mága Zoltán a rászoruló gyerekeknek,2025-12-23 21:42:50+00:00,Belföld,"Nemcsak zenei élményt, hanem valódi segítséget is hoz az új esztendő első napja, amikor Mága Zoltán Liszt Ferenc-díjas hegedűművész a XVIII. Budapesti Újévi Koncert bevételének egy részét jótékony célra fordítja – írta meg atenyek.hu.A támogatásból többek között mobilház épül az állami gondozásban élő gyermekek számára, amely biztonságos és szeretetteljes környezetet teremt, valamint lehetőséget ad közös táborozások és együttlétek megvalósítására.A Budapesti Újévi Koncertet január 1-jén 19:00 órakor rendezik meg a Papp László Budapest Sportaréna falai között,„Szép vagy, gyönyörű vagy, Magyarország – 18 éve együtt!”mottóval. Az esemény tizennyolc éve nem csupán kulturális, hanem társadalmi küldetést is betölt, hiszen a zene nyelvén szól az összetartozásról, a hála erejéről és a közös felelősségről. Mága Zoltán személyes jótékonysági felajánlása az évek során a koncert szerves részévé vált, az idei kezdeményezés pedig túlmutat a falakon és tetőkön, egy stabil, befogadó teret teremtve azok számára, akiknek erre a legnagyobb szükségük van.A koncertre mintegy 13 000 nézőt várnak, akik emelkedett, ünnepi hangverseny keretében köszönthetik az új évet. A program műfajokon átívelő, hiszen a klasszikus zene, az opera, a filmzene és a könnyűzene szimfonikus hangszerelésben találkozik, Kossuth- és Jászai Mari-díjas művészek, valamint kivételes fiatal tehetségek közreműködésével. A világszínvonalú fény- és vizuális technika tovább fokozza az élményt. A Budapesti Újévi Koncert hagyományosan kettős küldetést teljesít, hiszen a délutáni Hálaadó Koncert az egész évben a közösséget szolgáló egészségügyi dolgozók, pedagógusok, rendvédelmi és szociális területen munkát végzők, valamint az önkéntesek előtt tiszteleg.Az idei est tematikájában hangsúlyos szerepet kap a béke üzenete is.A Schindler listája ikonikus főtémája olyan művészek előadásában csendül fel, akik konfliktusokkal terhelt térségekből érkeztek, erőteljesen jelezve, hogy a zene képes hidat építeni megosztottság és fájdalom fölött. A béke itt nemcsak nemzeti, hanem egyetemes emberi felelősségként jelenik meg. Különleges lehetőség várja a közönséget december 24-én, amikor a koncertjegyek 50 százalékos kedvezménnyel vásárolhatók meg, és a teljes bevételt a mobilház megvalósítására fordítják, így a nézők egy kivételes művészi élmény mellett egy valódi jó ügyhöz is hozzájárulhatnak.Nyitókép: MTI/Kovács Tamás***",https://mandiner.hu/belfold/2025/12/egyedulallo-kezdemenyezessel-segit-maga-zoltan-a-raszorulo-gyerekeknek
Rejtélyes légi katasztrófa történt egy NATO-tagállamban: több magas rangú vezető is életét vesztette,2025-12-23 21:35:56+00:00,Külföld,"Repülőgép-szerencsétlenségben életét vesztette Mohammed Ali Ahmed al-Haddad, a líbiai hadsereg vezérkari főnöke, miután kedden elhagyta Törökország fővárosát, Ankarát – írta meg aReutersLíbia nemzetközileg elismert kormányának miniszterelnökének közlésére hivatkozva.Abdulhamid Dbeibah líbiai kormányfő közleményében„tragikus és fájdalmas eseménynek”nevezte a történteket, hangsúlyozva, hogy a veszteség súlyosan érinti az országot, a fegyveres erőket és a líbiai társadalmat. A repülőgépen a vezérkari főnökön kívül még négyen tartózkodtak: a szárazföldi erők parancsnoka, a katonai gyártási hatóság vezetője, al-Haddad egyik tanácsadója, valamint a vezérkari főnök hivatalának fotósa.Ali Yerlikaya török belügyminiszter tájékoztatása szerint a Dassault Falcon 50 típusú repülőgép az ankarai Esenboğa repülőtérről szállt fel Tripoli irányába, ám röviddel később megszakadt vele a rádiókapcsolat. A gép Haymana térségében vészleszállást kért, de a kapcsolatfelvétel sikertelen maradt, a roncsokat később Ankara közelében, Kesikkavak falu határában találták meg.A baleset okát egyelőre vizsgálják.A török védelmi minisztérium korábban közölte, hogy al-Haddad hivatalos látogatáson járt Ankarában, ahol Yaşar Güler török védelmi miniszterrel és több magas rangú katonai vezetővel tárgyalt. A tragédia egy nappal azután történt, hogy a török parlament két évvel meghosszabbította a Líbiában állomásozó török katonai kontingens mandátumát.Törökország aNATOtagjaként katonailag és politikailag is támogatja a Tripoliban működő, nemzetközileg elismert líbiai kormányt. Ankara 2020-ban katonai tanácsadókat és kiképzőket küldött az országba, majd tengeri határmegállapodást és később energetikai együttműködésről szóló előzetes egyezményt is kötött Líbiával, amelyeket Egyiptom és Görögország vitat. Az elmúlt időszakban Törökország az úgynevezett„Egy Líbia”politika jegyében erősítette kapcsolatait az ország keleti politikai és katonai szereplőivel is.Nyitókép: Odd ANDERSEN / AFP",https://mandiner.hu/kulfold/2025/12/rejtelyes-repulokatasztrofa-tortent-egy-nato-tagallamban-tobb-magas-rangu-vezeto-is-eletet-vesztette
„Senki sem akar békét” – tízezerszám menekülnek át a Kárpátokon az értelmetlen háború elől ukrán férfiak,2025-12-23 21:27:07+00:00,Külföld,"Riportotkészített a CNNaz értelmetlenukrajnai háborúelől menekülő férfiakkal. Az amerikai liberális lap leírja: Kijev az oroszok felőrlő háborúja elől bő ezer kilométeres frontvonalat védenek, s a kilátástalan háború elől egyre többen menekülnek.Az ukrán főügyész hivatala közel 290 ezer eljárást indítottak katonák engedély nélküli eltávozása és dezertálása miatt szeptemberig, hiszen a 23-60 év közötti, katonának alkalmas férfiak a hadiállapot alatt nem hagyhatják el az országot.A CNN féltucat interjúpartnere közül Viktor Pinhaszov korábbi kijevi taxisofőr Máramarosszigeten úgy nyilatkozott a portálnak:„Senki sem akar békét. Sem Putyin, sem Zelenszkij, sem Trump”.Pinhaszov öt napon át gyalogolt a Kárpátokban egyedül, mire átjutott Romániába. A menekülésre körülbelül egy hónapon át készült, navigációs alkalmazásokat és más dezertőrök Telegramon megosztott tapasztalatait tanulmányozta. Sok energiaszeletet és túlélőfelszerelést vett magához, majd novemberben átkelt a Kárpátokon, azóta pedig már öthónapos lányával van Svájcban.Pinhaszovhoz hasonlóan több mint harmincezer ukrán férfi lépett be illegálisan Romániába 2022 óta a román határőrség szerint.Ők mind ideiglenes menedékes státuszt kaptak – a legtöbben egyébként Máramaros megyében értek Románia földjére. Az ukrán határőrség információi szerint több mint 25 ezer embert állítottak meg a menekülésben Románia felé, legalább huszonkilencen pedig meghaltak a hegyekben, vagy a Tiszába fulladtak menekülés közben.A szintén Romániába menekült, álnevet használó Gyimának minden lábujja lefagyott, a vele menekülők egyike pedig halálra fagyott. Őt a Salvamont Maramureş nevű máramarosi hegyimentő szervezet mentette meg.A szervezet más kollégákkal együtt az elmúlt közel négy évben 377 ukrán férfit hozott le a hegyekből.A vagyonosoknak ugyanakkor továbbra is rendelkezésükre állnak az embercsempészek. A CNN például a közösségi médiában találkozott Artyommal, egy több mint 4000 követővel rendelkező tiktokkerrel, aki 14 ezer dollárért kínálja a romániai határátlépés lehetőségét a határőrök lefizetése révén.Nyitókép: AFP/Toby Melville",https://mandiner.hu/kulfold/2025/12/senki-sem-akar-beket-tizezerszam-menekulnek-at-a-karpatokon-az-ertelmetlen-haboru-elol-ukran-ferfiak
A NATO főtitkára szinte retteg Oroszország elnökétől – Rutte szerint a legfontosabb feladat Ukrajna pénzelése,2025-12-23 21:22:27+00:00,Külföld,"Elhatározott intézkedéseivel a NATO kivédheti Oroszország esetleges támadását – jelentette ki kedden Mark Rutte, a szövetség főtitkára a dpa német hírügynökségnek adott interjújában.A NATO-főtitkárt elsősorban néhány nappal korábban Berlinben tett kijelentésével kapcsolatban kérdezték. Akkor úgy fogalmazott, hogymi vagyunk Oroszország következő célpontja, és már veszélyben vagyunk”.A dpa most azt a kérdést tette fel neki: valóban úgy gondolja-e, hogy Vlagyimir Putyin orosz elnök támadást rendelhet el a NATO-nak, vagyis a világ legerősebb katonai szövetségének valamelyik tagállama ellen.„Azt tudom, hogy olyasvalakiről van szó, aki őrülten sok pénzt öl bele országa hadseregébe. Mostanra már a költségvetés több mint 40 százalékát költi fegyverkezésre. És kész volt ebben az Ukrajnában folyó háborúban mostanáig 1,1 millió embert feláldozni”– hangoztattaRutte.„Úgy vélem azonban, hogy megakadályozhatunk egy támadást azzal, ha szavatoljuk a nyári hágai csúcson elfogadott összes határozat megvalósítását. A védelmi kiadások növeléséről van szó.Emellett arról is gondoskodnunk kell, hogyUkrajnaerős maradjon.Ha ezt a két dolgot megtesszük, akkor elég erősek leszünk ahhoz, hogy megvédhessük magunkat, és akkor Putyin sosem fog próbálkozni”– mondta.Rutte arra a kérdésre felelve, hogy mennyi idő van a felkészülésre, úgy felelt:„egyes hírszerzési szolgálatok 2027-et, mások 2029-et, vagy 2031-et mondanak”.„De 2031 is holnap van, 2029 ma délután, 2027 pedig ebben a pillanatban.Ez azt jelenti, hogy valóban fel kell futtatni a védelmi kiadásokat,ahogy azt Hágában eldöntöttük, és fel kell fognunk, hogy ezek a döntések közel sem lesznek elegendők, ha Ukrajna veszítene”– tette hozzá.Washington szerepvállalásáról szólva a főtitkár azt mondta:„egyáltalán nem aggódom az Egyesült Államok miatt, mert fenntartások nélkül elkötelezve érzi magát a NATO mellett. Az amerikai nemzetbiztonsági stratégiában világosan az áll, hogy az Egyesült Államok számára prioritás egy biztonságos Európa, egy erős NATO, valamint az Egyesült Államok és a NATO európai részének szoros összetartozása”– mondta.„Már csak azért sem aggódom, mert az Egyesült Államoknak saját, nagyon is kézzelfogható érdekei fűződnek a NATO-hoz. Az Északi-sarkkal kapcsolatos az egyik ilyen fontosabb érdek. Látjuk, hogy kínai és orosz hajók közlekednek arra. Az Északi-sarkot csak együttes erővel tudjuk megvédeni – európai és amerikai NATO-szövetségesek közösen”– jelentette ki, hozzáfűzve, hogy az Atlanti-óceán északi medencéje szintén kulcsszerepet játszik az Egyesült Államok biztonságában.Azukrajnai háborúbékés rendezésére irányuló törekvésekkel kapcsolatban úgy fogalmazott, hogy nem kíván előrejelzésekbe bocsátkozni.„Csak azt mondhatom, hogy mindenki rendkívül keményen dolgozik, az amerikaiak, az európaiak és természetesen Ukrajna is. Az amerikai elnöknek februárban sikerült áttörnie egy falat Putyinnál, amikor először felhívta és elkezdtek Ukrajnáról beszélni. Azóta lényegében minden nap, minden héten és minden hónapban folyamatosan az ukrajnai kérdés megoldásán dolgozik”– húzta alá.Rutte hangsúlyozta:„egyértelmű egyetértés van abban, hogy nekünk, bárhogyan is végződjön a háború, elejét kell vennünk annak, hogy az oroszok bármikor újra próbálkozzanak Ukrajna megtámadásával. Ez azt jelenti, hogy nagyon erős biztonsági garanciákra van szüksége Ukrajnának. Azért, hogy Putyin tudja, ha ismét próbálkozik, a válasz pusztító erejű lesz”– tette hozzá.Ukrajna NATO-csatlakozási kilátásairól szólva Rutte a dolgok elvi és gyakorlati oldaláról beszélt.„Az elvi oldal világos: a washingtoni szerződés és a washingtoni csúcstalálkozó nyilatkozata is érvényben van, ez pedig Ukrajna visszafordíthatatlan útja a NATO-ba. A gyakorlati oldal pedig az, hogy tudjuk, a szövetségesek közül egyesek bejelentették: jelenleg ellenzik Ukrajna NATO-csatlakozását. Ez a valóság, és ebben a keretben kell megoldást találnunk”– fejtegette.„Az amerikaiak jelen pillanatban ezzel nincsenek egyedül. Vannak más szövetségesek is, akik azt mondják, hogy jelenleg ellenzik az ukrán NATO-csatlakozást. A német szövetségi kormány, legalábbis a korábbi német kormány, szintén visszafogott volt ebben a kérdésben. Láttuk, hogy Magyaroroszág és Szlovákia világosan ez ellen foglalt állást. Tudjuk, hogy az Egyesült Államokban komoly kételyek vannak. Tehát igen, ez az érem két oldala. Az egyik az, hogy az elv érvényes. De a gyakorlati valóság az, hogy jelenleg nincs konszenzus”– mondta Rutte.(MTI)Nyitókép: Wojtek RADWANSKI / AFP",https://mandiner.hu/kulfold/2025/12/a-nato-fotitkara-szinte-retteg-oroszorszag-elnoketol-rutte-szerint-a-legfontosabb-feladat-ukrajna-penzelese
"„Legyünk őszinték, nem lesz rá szükség” – Szoboszlait siratják Liverpoolban",2025-12-23 21:17:29+00:00,Sport,"Mint arrólbeszámoltunk, szombaton kettős emberelőnyben végül egyetlen góllal, 2–1-re nyerni tudott a Liverpool a Tottenham otthonában az angol élvonalbeli labdarúgó-bajnokság 17. fordulójában. A kezdőcsapatba jelölt Szoboszlai Dominik és Kerkez Milos is végigjátszotta a londoni találkozót, amelynek a hajrájában a magyar válogatott csapatkapitánya sárga lapot kapott.A 83. percben a nem sokkal korábban beállt Richarlison előbb szépített, majd azonnal provokálni kezdte a vendégeket. Megszorította a földön fekvő Ekitiké nyakát, majd miután Szoboszlai kérdőre vonta, ő került sorra.Az összeszólalkozás után végül a magyar középpályás kapott sárga lapot– pedig megint csak a higgadtságán múlt, hogy nem lett nagyobb baj, pont úgy, mint november elején az argentinEmiliano Martínezzelszemben.A figyelmeztetés miatt ki kell hagynia a sereghajtó Wolves elleni hazai találkozót – ez volt az ötödik sárga lapja. Sokan aggódtak, hogy nem játszik majd Londonban, nos, ott volt a pályán, a következő meccsről, december 27-én viszont biztosan kiesett.A szurkolók keseregnek a hiánya miatt, de vannak, akik örülnek, hogy éppen az utolsó elleni hazai meccsről marad le, ráadásul pihenhet a kisebb sérülése után.Amúgy is ráfér, hiszen a szezonban eddig minden PL- és BL-találkozón a kezdőcsapat tagja volt. A kommentszekciókban hemzsegtek a különböző vérmérsékletű,Szoboszlaivalkapcsolatos hozzászólások.„Végre pihenhet”„Úgyis van egy Wirtzünk”„Tökéletes időzítés”„Jöhet Chiesa, megkaphatja a lehetőséget”Legyünk őszinték, nem lesz rá szükség”A Liverpool december 27-én szombaton 16 órától a sereghajtó Wolves együttesét fogadja az Anfielden.Fotó: MTI/AP/Jon Super",https://mandiner.hu/sport/2025/12/legyunk-oszintek-nem-lesz-ra-szukseg-szoboszlait-siratjak-liverpoolban
Orbán Viktor kiosztotta Zelenszkijt; az Európai Bizottság megemelte a kalapját Magyarország előtt; lekapcsolták Gyurcsány Ferencet,2025-12-23 21:12:03+00:00,Belföld,"Ahogy közeledünk 2025 végéhez, hónapról hónapra összegyűjtjük olvasóink számára a Mandiner legolvasottabb cikkeit. Ezúttal a június hónap legnépszerűbb írásait válogattuk össze: azokat a cikkeket, amelyek átlagos megtekintésszáma meghaladta a 200 ezret. Következzenek június legolvasottabb anyagai!Volodimir Zelenszkija hágai NATO-csúcsról posztolva azt sérelmezte, hogy egyetlen ország, azaz Magyarország akadályozzaUkrajnauniós csatlakozási folyamatának elindítását.Válaszában Orbán Viktor kiemelte:Elnök úr, minden tiszteletem mellett: az Európai Uniót azért hozták létre, hogy békét és fejlődést hozzon a tagállamainak. Felvenni egy olyan országot a tagjaink közé, amely háborúban áll Oroszországgal, azonnal belesodorná az EU-t egy közvetlen konfliktusba. Igazságtalan dolog elvárni bármelyik tagállamtól, hogy vállalja ezt a kockázatot.”A poszt alatt a kommentelők többsége egyetértettOrbán Viktorral, és Ukrajna uniós csatlakozását elfogadhatatlannak nevezte. Egy X-elhasználó így fogalmazott:„Zelenszkij elnök »egységről« beszél, de valójában alávetésre gondol. Azt állítja, hogy »tisztességtelen«, hogy egyetlen ország állja útját… de az igazán tisztességtelen az, hogy az EU polgáraitól várják el, hogy viseljék a háború költségeit, kockázatait és következményeit….”Más hozzászólók is hasonlóan vélekedtek:„Nemcsak igazságtalan lenne, hanem teljes őrület”– írta egyikük, míg egy másik szerint„Zelenszkij fenyegetést jelent Európa számára. Ukrajna fenyegetést jelent Európa számára. Semmi közünk ehhez a háborúhoz. Ukrajna fejezze be és ismerje el, hogy veszített”.Karol Nawrocki megválasztott lengyel elnök elnöksége prioritásának nevezte az erős kapcsolat ápolását az Egyesült Államokkal, válaszul Donald Trump gratulációjára. Ursula von der Leyennek, az Európai Bizottság elnökének adott válaszában pedig a Brüsszellel való jó együttműködésre és a szuverén államok közösségének sikereire helyezte a hangsúlyt.Az európai örökség ápolásának szerinte„mindig a kölcsönös bizalmon, a nemzeti szuverenitás tiszteletben tartásán és a keresztény értékeken kell alapulnia”.Volodimir Zelenszkij gratuláló szavaira reagálva Nawrocki kiemelte a két ország közötti kölcsönös tiszteleten és megértésen alapuló partnerséget, amelyhez a„lezáratlan történelmi kérdések megoldására”is szükség van.A megválasztott elnök felidézte, hogy Lengyelország a„legerősebb pártfogója”Ukrajnának Oroszországgal szemben, ugyanakkor korábbi kampányában kemény feltételhez kötötte Ukrajna uniós csatlakozásának támogatását.Nawrockikérte az ukrajnai, második világháborús lengyel áldozatokat rejtő tömegsírok feltárásának folytatása, amelyet Ukrajna 2017-ben leállított.Az Európai Bizottság júniusban megszüntette a túlzottdeficit-eljárást Magyarország ellen, elismerve a gazdaság teljesítményét és a megnövekedett védelmi kiadásokat.Az elmúlt 15 évben a magyar gazdaság stabil növekedést ért el a Fidesz kormányzása alatt, az egy főre jutó GDP pedig 46,4 százalékkal nőttAkormánysikeresen javította a kereskedelmi mérleget és vonzotta a külföldi befektetéseket, így elkerülve a tartós kereskedelmi hiányokat.Június 8-án este leállt a FeriMC, Gyurcsány Ferenc Minecraft-szervere.A szervert tavaly októberben indították és azóta népes követőtábor alakult ki köré mind aMinecraftnevű videójátékban, mind a Discord nevű közösségi csatornán.A leállást a közösség egyik adminja, Hegi jelentette be, hozzátéve, hogy a közösség nem szűnik meg, és„készülnek még pár dologgal”.Június 24-én tragikus baleset történt Stuttgartban egy biztonsági konvojban, amely Orbán Viktor miniszterelnököt kísérte a repülőtérre.A balesetben életét vesztette Thomas Hohn, egy 61 éves motoros rendőr, míg egy másik rendőr súlyosan megsérült.2025 júniusában egy 70 éves BMW-sofőrt vádoltak meg gondatlan emberöléssel és testi sértéssel, miután figyelmen kívül hagyta a rendőrségi útzárat, ami a halálosütközéshezvezetett.Az Index Frontvonal című műsorában Tarjányi Péter arról beszélt, hogy az ukrán–magyar kapcsolatok történelmi mélypontra kerültek.A szakértő szerint a két ország kapcsolata történelmi mélypontra jutott.Magyarországot illetően Zelenszkij élesen fogalmazott. Szerinte a magyar kormány oroszbarát, akadályozza Ukrajna uniós törekvéseit, és beavatkozik belügyeibe.”Tarjányi szerint az ukrán elnök az „utolsó utáni figyelmeztetést” küldte a magyar kormánynak. Felmerült, hogyUkrajna– ha szükséges – kemény politikai, diplomáciai vagy akár kompromittáló lépéseket is tehet annak érdekében, hogy nyomást gyakoroljon Budapest irányába.Nyitókép: Hegedüs Róbert",https://mandiner.hu/belfold/2025/12/orban-viktor-kiosztotta-zelenszkijt-az-europai-bizottsag-megemelte-a-kalapjat-magyarorszag-elott-lekapcsoltak-gyurcsany-ferencet
"Mutatjuk a megoldást: 7 tipp, hogy stresszmentes legyen a karácsonyi vacsora a családdal",2025-12-23 21:07:20+00:00,Élet,"Hamarosan itt a karácsony, a béke és a szeretet ünnepe, amelyet általában családi körben töltünk. Ez a néhány nap azonban sokaknak okoz szorongást és stresszt, miután a család ünnepi vacsorái gyakran több feszültséget eredményeznek, mint jókedvet. Íme, néhány egyszerű praktika, hogy elkerüljük a drámákat a terített asztaloknál – így lehet az idei ünnep egy stresszmentes karácsony.Tényleg egyszerűen kivitelezhető megoldásokban kell gondolkozni, például engedjük el a fülünk mellett a kellemetlen kérdéseket, ne reagáljunk a provokációkra, de végső esetben akár nemet is mondhatunk a meghívásra, ha azzal teszünk jót a mentális egészségünknek –írjaa YourTango.Amikor a lelki szemeink előtt megjelenik egy kép akarácsonyivacsoráról, az szinte mindig egy boldog család, ínycsiklandó ételsor és szeretetteljes beszélgetés hármas kombinációját ábrázolja, a valóság azonban sokszor ellentmond ennek: régóta lappangó feszültség, apróbb veszekedés és néhány passzív-agresszív megjegyzés is beárnyékolhatja olykor az idilli eseményt.1. Nem szabad felvenni a provokációt!Vannak, akik úgy menekülnek el a saját életük valóságából, hogy mások életén csámcsognak. Hajlamosak kellemetlen megjegyzéseket tenni egy családtagról, annak öltözködése, alkata vagy a kapcsolati státusza tekintetében.Ítélkezni fognak, mert félnek tükörbe nézni, ezek azonban nem az alanyról szólnak, így nem kell aggódni miattuk.Váltsunk témát mosolyogva, hagyjuk az éles nyelvű visszavágást, mert később megbánhatjuk. Az egyetlen, akinek meg kell felelni, saját magunk. Csak ez számít.2. Óvatosan az összehasonlítgatássalAz összehasonlítás valójában a versengésről szól, az a vágy, hogy felülkerekedjünk a másikon. A legokosabb gyerek, a legfinomabb süti, a legjobb frizura és összességében a legboldogabb élet.Az összehasonlítgatásnak való engedés arra késztet, hogy mindig a tökéletességre törekedj, ami egyszerűen kimerítő.Ne foglalkozzunk az összehasonlítással, csak egyszerűen élvezzük a pillanatot családunk körében.3. Ne ítélkezzünk!Sokan megszállottan figyelik a többiek viselkedését, hogy beleköthessenek, de ez a felfogás mindenkit csak mérgez. Ahogy nem igazán számít senki más rólunk alkotott véleménye, úgy nem szerencsés túlbecsülni a saját véleményünket sem róluk. Koncentráljuk a figyelmünket a saját életünkre!4. Hagyjuk otthon az aggodalmainkat!A családunk körében sokszor érezhetjük magunkat ismét gyereknek, idősebb rokonaink társaságában olyan, mintha visszarepülnénk az ifjúságunkba. Ez pedig lehetőséget ad a felhőtlen pillanatokra, elfelejthetjük a hétköznapok változatos aggodalmait, akár a szakmai, akár a privát életünk tekintetében.Pamela Reif (@pamgoesnuts) által megosztott bejegyzés5. Nem szabad belemerülni a drámába!Akárhogy igyekszünk, a családi konfliktus sokszor csak egy szikrára vár. Bárhogy is alakul a vacsora, nem kell részt vennünk az esetleges vitában. Lépjünk ki a helyzetből például azzal, hogy felajánljuk a segítséget a mosogatásban, meglátogatjuk a mosdót, vagy csak sétálunk egyet. Azzal sincs semmi baj, ha más témára tereljük a beszélgetést. Ez másokat is arra ösztönözhet, hogy kövessék a példánkat.6. Mosolygás és elfogadásAmi biztos: minden helyzetben érdemes a pozitív tulajdonságokra koncentrálni a negatívak helyett. Bármennyire is frusztráló sokszor, a jelenlévők jelentik a családunkat, akiket szeretünk és ők is viszont szeretnek minket.Ha elfogadjuk azt a tényt, hogy senkit sem tudunk megváltoztatni, az segít abban, hogy egyszerűen csak mosolyogjunk és szeressük őket!7. Bónusz: akár teljesen kihagyható az étkezés!És végül: ha már a családdal töltött idő gondolatától is rosszul lesz valaki, akkor maradjon otthon! Nem kell vállalni a bántalmazás kockázatátA világ tele van boldogtalan emberekkel, nem kivételek ez alól a családtagok sem. Mindenkinek jogában áll nyugalomban élvezni azünnepetés a szívére hallgatni.Fotó: Pixabay",https://mandiner.hu/elet/2025/12/stresszmentes-karacsony-vacsora-a-csaladdal
Nem mindennapi látogatót fogadott Orbán Viktor (VIDEÓ),2025-12-23 21:01:24+00:00,Belföld,"Nem mindennapi videót tett közzéközösségi oldalánOrbán Viktor, amelyben egy fiatal követőjével, Gyurkóval látható.A fiatal a december 20-aiDPK-gyűlésen egy ajándékot szeretett volna személyesen átadni a miniszterelnöknek, erre azonban akkor nem volt lehetőség. Orbán Viktor később viszont meghívta őt az irodájába, ahol a találkozó már nyugodt körülmények között megvalósulhatott.Gyurkó egy üveg levendulaszörppel érkezett, amit ajándékként adott át a miniszterelnöknek. A gesztust Orbán Viktor viszonozta, aki szintén egy meglepetéssel készült a fiatal számára, valamint aláírta annak zászlaját is, ami a szegedi DPK-gyűlésen szintén nála volt.Nyitókép forrása: Orbán Viktor Facebook-oldala***",https://mandiner.hu/belfold/2025/12/nem-mindennapi-latogatot-fogadott-orban-viktor-video
Karácsony idegösszeomlás nélkül? A pszichológus szerint ezen múlik,2025-12-23 20:41:42+00:00,Belföld,"Csillog-villog a város, hetek óta békés hangon duruzsolják a hangszórók az ismertkarácsonyidalokat. A bevásárlóközpontokba kisebb idegösszeomlás árán lehet csak bemerészkedni, az élelmiszerboltokban meg birokra kell menni az utolsó lila példányért, amennyiben párolt káposztát szeretnénk a sült kacsa mellé. A reklámokból a mézeskalácsillatú béke és a szeretetteljes családi együttlét árad, a valóságban meg futunk a feladatok után, és jó esetben csak kicsit ziláltan esünk be a – fenébe, ez is görbe lett – karácsonyfa alá. Mit tehetünk, hogy enyhítsük terheinket, és legalább a morzsáját átélhessük annak, ami a reklámokból ömlik ránk?Nemcsak a szenteste, hanem már a hetek óta közeledő dátum is plusz súlyt rak sokak vállára:a karácsony a mentális egészség szempontjából gyakran megterhelőbb időszak, mint az év többi része– mondja a Mandinernek Szmolka Orsolya pszichológus. Hozzáteszi, ez abból is látszik, hogy a segítségkérések száma is megemelkedik az év többi napjához képest: november–decemberben jóval többen fordulnak pszichológushoz. Igyekeznek is a szakmabeliek válaszolni az igényekre: manapság már nem ritka, hogy két ünnep között ügyeleti napokat is tartanak a segítők, mert – mint fogalmaz –„annyira megterhelő ez az időszak”.A pszichológus úgy látja, sokszor nem maga az ünnepnap a legnehezebb, hanem az, ami előtte történik:„mentálisan egy plusz terhet rak ránk, hogy tudjuk, ott kell ülni az asztalnál, hogy ugyanazokat a kínos kérdéseket fogják megkérdezni, mint tavaly, vagy ugyanazok a konfliktusok fognak előkerülni”. A karácsony így egyszerre lehet vágyakozással teli – és ugyanakkor szorongást keltő időszak.A terhelésnek több oka is lehet. A szakember szerint a téli hónapok fizikai hatásai – kevés napsütés, korai sötétedés, fáradtság, D-vitaminhiány – rontják a hangulatot, és sokan ilyenkor befelé fordulnak: kevesebbet mozdulnak ki, kevesebbet sportolnak, ritkábban csinálnak örömteli tevékenységeket.Erre rakódik rá az év végi „számvetés”: sokan úgy érzik, nem ott tartanak, ahol szerettek volna, és ez kudarcélménnyé válhat.„Megint itt vagyok, megint nem úgy alakultak a dolgok”– idézi fel a pszichológus az ilyenkor gyakori belső monológot. A magány és a veszteségek pedig különösen karácsonykor válnak fájóvá: egy szakítás, válás, távol élő családtagok, vagy egy friss gyász az ünnepen halmozottan jelentkezhet.Nagyon fontos, hogy ilyenkor legyünk sokkal érzékenyebbek a környezetünkre, legyünk elérhetők, mert nem tudjuk, hogy az általunk fel nem vett telefonhívás mekkora segítség lett volna a másiknak – hívja fel a figyelmet Szmolka Orsolya. Hozzáteszi: a környezetnek érdemes figyelnie arra, ha valaki látványosan eltávolodik: lemondja a találkozókat, nem vesz részt programokon, elszigetelődik, vagy csak negatív üzeneteket küld. Gyanújel lehet a szokások megváltozása is: étvágytalanság, hirtelen fogyás vagy hízás, alvászavar,„nehéz kikelni az ágyból”, általános kedvetlenség.Sajnos az ünnepi időszak a legsötétebb gondolatokat is felerősítheti. A pszichológus szerint decemberben sokan azért is érzik kilátástalannak a helyzetet, mert úgy látják:„még előttünk áll egy január, egy február”, és nem a közelgő tavasz reményét élik meg.A pszichológus szerinta legfontosabb nem valamilyen különleges tudás, hanem a jelenlét: felvenni a telefont, válaszolni, átmenni, rányitni az ajtót, meglátogatni a másikat.Szerinte egy apró gesztus is adhat reményt annak, aki épp azt érzi, egyedül van és nincs kiút.Szmolka Orsolya a Covid-járvány óta egyébként romló tendenciát lát: egyre többen érzik magukat magányosnak, és egyre többen keresnek szakembert. Úgy véli, a magány olyan kockázat, amely depresszióra és szorongásra hajlamosíthat, és tudatosan kellene ellene tenni – hasonlóan ahhoz, ahogy az elhízás ellen életmóddal próbálunk küzdeni. Szerintea magány lassan pszichológiai kórkép, aminek „előbb-utóbb BNO-kódja is lehet”.A tinédzserek helyzetéről szólva a szakember azt mondta:kamasznak lenni mindig nehéz volt, a nehézségek jellege változott. A közösségi média hatása mellett ma már egyre nagyobb veszélynek tartja az internetes bántalmazást és zaklatást, mindezek nagyon áthatják az iskolai életet, és a fiatalokban azt az érzést kelthetik: nincs kiút.A pszichológus gyakorlati tanácsa egyszerű, de nehezen kivitelezhető: el kell engedni a tökéletességet. Nem muszáj végigsikálni a ház összes ablakát, és rendelhetjük például  a karácsonyi menüt, vagy akár a süteményt is. A cél az, hogy ne kimerülten essünk be az ünnepi asztalhoz.Segítség lehet:A másik kulcs szerinte a konfliktusok csökkentése: kétszer gondoljuk át, mit mondunk, mi szükséges, mi bántó, és mi az, amit mi sem szeretnénk hallani. Az idősebb rokonok kritikus megjegyzéseire pedig – javaslata szerint – érdemes röviden, „igen–nem” szinten válaszolni, és nem belemenni a vitákba.Végül egy plusz szempontot is kiemelt: a terhek és feladatok elosztását. Saját tapasztalata szerint sok családban a nők vállára kerül„óriási feladatként”az ünnep megszervezése, ezért azt tanácsolja: osszák szét a feladatokat, vonják be a családtagokat – mert így nemcsak könnyebb, de mindenki jobban „részévé” válik az ünnepnek.A pszichológus üzenete összességében az: a karácsony nem kötelezően boldog időszak, de tudatos apró döntésekkel – elengedéssel, figyelemmel, kapcsolatok ápolásával – sokat lehet tenni azért, hogy ne a szorongás és a hiányérzet uralja.Nyitókép: Shutterstock",https://mandiner.hu/belfold/2025/12/karacsony-idegosszeomlas-nelkul-ezen-mulik
"Jelentős változások jönnek januártól: béremelések, adókedvezmények és új támogatások",2025-12-23 20:39:10+00:00,Belföld,"Fontos bejelentéseket tett a kormány részéről Gulyás Gergely Miniszterelnökséget vezető miniszter a maiKormányinfón: az új évben átfogó támogatási, béremelési és adócsökkentési programok indulnak, amelyek összességében több mint 2000 milliárd forinttal növelhetik a magyar háztartások jövedelmét 2026-ban.A tárcavezető hangsúlyozta: míg több európai országban adóemelések és megszorítások jönnek, hiszen a háborúpárti országokbanUkrajnaés háború támogatása rengeteg költségvetési forrást emészt fel,addig Magyarország továbbra is a „magyar utat” járja.Január 1-jétől elindul a családi adókedvezmény megduplázása, amely különösen a nagycsaládosokat érinti kedvezően. Egy háromgyermekes család éves szinten akár 2,4 millió forinttal is több pénzhez juthat.Szintén az új évtől lép életbe a 30 év alatti egygyermekes, valamint a 40 év alatti kétgyermekes édesanyák élethosszig tartó személyi jövedelemadó-mentessége, ami hosszú távon is jelentős könnyebbséget jelent az érintetteknek.A munkavállalók számára is kézzelfogható változások jönnek az új évtől: megkezdődik a minimálbér és a garantált bérminimum emelése.Ennek eredményeként a minimálbér 322 800 forintra, a garantált bérminimum pedig 373 200 forintra nő.Folytatódik továbbá a pedagógusok béremelése is, amely során várhatóan a tanárok átlagbére eléri a 936 ezer forintot. Emellett a közigazgatásban, a szociális és kulturális ágazatban dolgozók 15 százalékos béremelésben részesülnek, és tovább halad az igazságügyi alkalmazottak több lépcsős bérfelzárkóztatása is, ami 2025 és 2027 között a bírák esetében ez 48%-os, fogalmazók esetében 89%-os, bírósági alkalmazottak esetében pedig 100%-os bérnövekedést jelent.A kis- és középvállalkozások számára januártól indul az 11 pontos vállalati adócsökkentési program, amely éves szinten 80–90 milliárd forintnyi megtakarítást jelenthet a szektor számára,hozzájárulva a munkahelyek megőrzéséhez és a bérek emeléséhez.Szintén az új évben kiutalják a teljes 13. havi nyugdíjat, valamint a 14. havi nyugdíj első részletét. Az általános nyugdíjemelés is folytatódik, így az átlagnyugdíj 250 ezer forint fölé emelkedik majd.A közszolgálatban dolgozók számára elindul a nettó 1 millió forintos otthontámogatási program, míg a fegyveres és rendvédelmi állomány tagjai6 havi fegyverpénzt kapnak.A Kormányinfón elhangzottak szerint a kabinet célja továbbra is az, hogy a magyar családok és dolgozók pénze ne külföldön, hanem itthon hasznosuljon. A kormány hangsúlyozta: Magyarország nem adóemelésekkel és megszorításokkal kezdi az új évet, hanem béremelésekkel, adókedvezményekkel és célzott támogatásokkal.Nyitókép: Lang Róbert / Sonline",https://mandiner.hu/belfold/2025/12/jelentos-valtozasok-jonnek-januartol-beremelesek-adokedvezmenyek-es-uj-tamogatasok
Zelenszkijnek karácsony előtt is csak egyetlen telefonszám járt a fejében: Ursula von der Leyené,2025-12-23 19:41:06+00:00,Külföld,"Volodimir Zelenszkijukrán elnök Ursula von der Leyennel, az Európai Bizottság elnökével folytatott megbeszélésén arról beszélt, hogy a jelenleg zajló tárgyalások alapvetően megváltoztathatják a helyzetet. Az ukrán államfő kiemelte, hogy a béke eléréséhez elengedhetetlen a partnerek összehangolt fellépése és az Oroszországra gyakorolt közös nyomásgyakorlás – írta meg azUkrinform.Zelenszkij a találkozót értékelve azt mondta, hogynagyon szívélyes és tartalmas beszélgetést folytatott az Európai Bizottság elnökével, és háláját fejezte ki minden támogatásért, segítségért és maximális elköteleződésért, amely nemcsak az idei évben, hanem már az orosz teljes körű invázió kezdetétől jellemzi az Európai Unió hozzáállását.Az ukrán elnök felidézte, hogy a múlt héten az Európai Tanács döntést hozott egy 90 milliárd eurós pénzügyi támogatási csomagról, amely a 2026 és 2027 közötti időszakban nyújt segítséget Ukrajnának. Szavai szerint az Európai Unió támogatása különösen nagy jelentőséggel bír egy olyan diplomáciai pillanatban, amely több szempontból is meghatározónak tekinthető.Zelenszkij emellett hangsúlyozta, hogy a most folyamatban lévő tárgyalások képesek lehetnek gyökeresen megváltoztatni a helyzetet, ezért létfontosságú a megfelelő nyomás biztosítása Oroszországgal szemben a béke érdekében, mégpedig valamennyi partner közös fellépésével. A megbeszélés során szó esettUkrajnaellenálló képességének támogatásáról és arról is, mennyire fontos az ország tárgyalási pozícióinak megerősítése.Az ukrán elnök arról is beszélt, hogy bár a világ már a karácsonyi időszakra készül, Ukrajna nem áll le egyetlen napra sem, és továbbra is folyamatosan dolgozik a közös cél eléréséért, vagyis a béke megteremtéséért és a biztonság garantálásáért.Korábban az Európai Tanács elnöke, António Costa is megerősítette, hogy az uniós vezetők megállapodtak a 2026 és 2027 közötti időszakra szóló, 90 milliárd eurós pénzügyi támogatásról Ukrajna számára.Nyitókép: JOHN THYS / AFP***",https://mandiner.hu/kulfold/2025/12/zelenszkij-szerint-sorsforditoak-lehetnek-a-mostani-targyalasok-2
Van esély a fehér karácsonyra: havazás is érkezhet az ünnepek alatt,2025-12-23 19:22:56+00:00,Belföld,"AHungaroMetközösségi oldalán közzétett friss elemzése szerint az idei karácsonyi időszakban ismét felcsillanhat a fehér karácsony reménye. Az előrejelzések alapján elsősorban a Dunántúlon és az ország déli térségeiben nő meg jelentősen a csapadék esélye,amely havas eső, havazás vagy hózápor formájában is érkezhet.December 20-a után markáns változás következett be: a nappali hőmérsékletek többnyire a nulla fok környékén alakulnak, míg hajnalonként egyre általánosabbá válhatnak a fagyok. A karácsonyi napokon akár síkvidéken is megjelenhet a havazás,az év utolsó napjaiban pedig újabb hóesés sem kizárt.Szerdán tovább romlik az idő: dél, délnyugat felől egyre többfelé érkezik csapadék, amely a Dunántúlon nagyobb eséllyel havas esőbe, havazásba válthat. Északkeleten kisebb a csapadék valószínűsége, miközben az északi szél többfelé megerősödhet.Asíelők.hufriss hótérképe szerint a következő napokban Magyarországon akár több centiméteres hótakaró is kialakulhat. A várható hómennyiség alapján Pécsen akár 8 centiméter hó is hullhat, Eplényben 6 centi, míg a hegyvidéki területeken – például a Nagy-Hideg-hegyen, Dobogókőn vagy a Mátrában – 1–2 centiméteres friss hó sem kizárt. De Zalaegerszeg is fehér karácsonyra számíthat. AzIdőkép részletes előrejelzésehatározottan fehér karácsonyt ígér a dunántúli városba.Az előrejelzések szerint az új esztendő már igazi téli arculattal indulhat: január elején erős fagyokkal, napos, de hideg idővel számolhatunk, és a tartósabb tél akár hetekig is velünk maradhat.Nyitókép: Facebook",https://mandiner.hu/belfold/2025/12/van-esely-a-feher-karacsonyra-havazas-is-erkezhet-az-unnepek-alatt
"Trump, Ukrajna és a kényszerű kijózanodás: Európa stratégiai alkonya – Szomráky Béla a Stratégában",2025-12-23 19:08:31+00:00,Videó,A műsorban elhangzott legfontosabb megállapítások:A teljes műsor itt tekinthető meg:,https://mandiner.hu/video/2025/12/trump-ukrajna-es-a-kenyszeru-kijozanodas-europa-strategiai-alkonya-szomraky-bela-a-strategaban
A szerb elnök megerősítette a tárgyalásokat a NIS eladásáról a MOL-nak,2025-12-23 19:01:26+00:00,Külföld,"Aleksandar Vučić kedden megerősítette azokat az értesüléseket, hogy a Gazprom képviselői tárgyalásokat folytatnak a Naftna industrija Srbije (NIS) eladásáról a magyar MOL számára – írta meg aRadio Slobodna Evropa.A szerb elnök újságíróknak a Belgrádban azt mondta, hogy Belgrádnak nincs kifogása az ügylet ellen, és hangsúlyozta, hogy Magyarország baráti ország Szerbia számára. Hozzátette, az lenne a legjobb, ha az ügy minél hamarabb lezárulna.A NIS, amely Szerbia legnagyobb olajipari vállalata, október eleje óta amerikai szankciók alatt áll, több halasztást követően. Az Egyesült Államok azt sürgeti, hogy az orosz cégek kivonuljanak a társaság tulajdonosi köréből, amelyben jelenleg 56,2 százalékos orosz részesedés van. A szankciók következtében leállt a NIS pancsovai kőolaj-finomítója is, Belgrád közvetlen közelében.Vučić szerint az amerikai szankciók már 75 napja vannak érvényben, és eddig nem okoztak ellátási hiányt, ugyanakkor felhívta a figyelmet arra, hogy napi szinten nincs mód elegendő dízel importjára, ezért sürgős megoldásra van szükség.Úgy fogalmazott, közeleg egy határidő, és reméli, hogy addig sikerül rendezni a helyzetet. Felidézte azt is, hogy december 16-án arról beszélt, az orosz fél és egy nagyvállalat tárgyal a NIS-ről, de a szerb állam nem vesz részt ezekben az egyeztetésekben.Az ügy kapcsán megszólalt Vlagyimir Putyin is, aki december 19-én kijelentette, hogy Oroszországnak vannak elképzelései arról, milyen irányba haladhat a Naftna industrija Srbije helyzetének rendezése, és erről folyamatos párbeszéd zajlik Szerbiával. A NIS elleni szankciók célja az, hogy megakadályozzák Oroszországot abban, hogy az energetikai bevételeket azUkrajnaelleni invázió finanszírozására használja fel.Nyitókép: Andrej ISAKOVIC / AFP***",https://mandiner.hu/kulfold/2025/12/a-szerb-elnok-megerositette-a-targyalasokat-a-nis-eladasarol-a-mol-nak
A Csendes éj története: hogyan lett egy alpesi dal a világ békehimnusza,2025-12-23 19:00:25+00:00,Kultúra,"Több mint 300 nyelvre lefordították, a világ szinte minden pontján eléneklik karácsonykor, és mára a karácsonyi kánon megkerülhetetlen alapkövévé vált. A Csendes éj története azonban nemcsak zenei, hanem társadalmi és történelmi lenyomat is: háborúk, nyomor, vándorlás és békevágy rajzolódik ki mögötte.A dal 1818szentestéjénhangzott fel először az ausztriai Oberndorfban, a Salzach folyó mentén. A szöveget Joseph Mohr fiatal segédpap írta még korábban, a dallamot pedig Franz Xaver Gruber orgonista szerezte hozzá – mindössze néhány óra alatt.A keletkezés körülményeit máig legendák övezik. A legelterjedtebb szerint a templom orgonája elromlott, ezért Gruber gitárkíséretre komponálta meg a dallamot. Bár a történészek óvatosabbak a romantikus részletekkel, abban egyetértenek: a dal egyszerűsége tudatos erejévé vált.Michael Neureiter, aCsendes Éj Egyesületelnöke szerint a mű megszületését a korszak traumái formálták:„A napóleoni háborúk után az emberek békére, nyugalomra vágytak. Ez a vágy szó szerint benne van a Csendes éj hangulatában.”Az 1816-os „nyár nélküli év”, az éhínség és az áradások mind hozzájárultak ahhoz a lelkiállapothoz, amelyben Mohr megírta a verset.A Csendes éj története néhány év alatt túllépett Oberndorf határain. Egy orgonajavító vitte magával a kottát Tirolba, ahonnan vándorénekes családok – köztük a Strasser és a Rainer família – egész Európában terjesztették. 1839-ben már New Yorkban is felcsendült a dal, a Trinity Church temetőjében.A 19. század közepére megjelentek az első angol fordítások, a századfordulóra pedig már minden kontinensen énekelték. Ma több mint 300 nyelven és dialektusban létezik, a latin változattól a jelnyelvi feldolgozásig.A dal jelentése túlmutat a vallási kereteken. 1914 karácsonyán, az első világháború frontvonalán a lövészárkokban harcoló katonák letették fegyvereiket, ésegyütt énekeltéka Csendes éjt. Ez a pillanat mára a modern európai emlékezet egyik legerősebb békeszimbólumává vált.„A Csendes éj nem pusztán karácsonyi dal, hanem egy kollektív vágy kifejezése: hogy a világ, ha csak egy estére is, elcsendesedjen”– mondta Martin Clarke zenetörténész.A dal 2011 óta az UNESCO szellemi kulturális örökségének része. Feldolgozta Bing Crosby, Elvis Presley, Mariah Carey – és még több száz előadó. A Bing Crosby-féle verzió önmagában közel 30 millió példányban kelt el.ACsendes éj történetema már nem csupán zenetörténeti érdekesség, hanem kulturális tükör is: megmutatja, hogyan válhat egy egyszerű dallam globális közös nyelvvé.A Csendes éj sikere nem a látványosságban vagy a technikai bravúrban rejlik, hanem az egyszerűségében. A dallam letisztult, a szöveg kevés szóból építkezik, mégis egyetemes üzenetet hordoz: békét, nyugalmat, reményt.Talán ez magyarázza, hogy több mint kétszáz év után is minden karácsonykor újra és újra megszólal – templomokban, otthonokban,háborús övezetekben és békés városokbanegyaránt.A klasszikust itt is meghallgathatja:Nyitólép:Vicki HamiltonfromPixabay",https://mandiner.hu/kultura/2025/12/a-csendes-ej-tortenete-hogyan-lett-egy-alpesi-dal-a-vilag-bekehimnusza
Trump az Epstein-aktákban: Itt vannak a legfrissebb részletek,2025-12-23 18:50:57+00:00,Külföld,"Folyamatosan hozza nyilvánosságra az amerikai igazságügyi minisztérium a börtönben – vitatott módon – öngyilkosságban elhunyt üzletember és elítélt szexuális ragadozó, Jeffrey Epstein aktáit. A dokumentumok feldolgozása már zajlik,a papírokból a New York Times szemezgetett.Péntek óta körülbelül 130 ezer oldalnyi dokumentum látott napvilágot, egyedül hétfőn harmincezer új oldal érkezett.A minisztériumban körülbelül egymillió dokumentumot vizsgálnak át éppen, hogy az áldozatok érzékeny személyes adatait a nyilvánosságra hozatal előtt kiszerkesszék belőle.A most nyilvánosságra került aktákban Donald Trump amerikai elnök neve több száz alkalommal szerepel, ugyanakkor ezek túlnyomó többsége újságkivágás, amely ben említik az Epsteinnel egykor baráti viszonyt ápoló elnököt. Nagyon kevés olyan anyag van csak, amely kifejezetten kapcsolatba hozná az elnököt Epsteinnel. Ezek közül kiemelkedik egy 2020-as email, melyet egy manhattani szövetségi ügyész írt kollégáinak azzal kapcsolatban, hogy Trump neve többször is felbukkant Epstein magánrepülőgépének repülési naplóiban.Az emailben azt írja, hogy az elnök„a korábban jelzettnél (vagy korábbi tudásunknál) sokkal több alkalommal”járt Epstein gépén, 1993-1996 között minimum nyolc ízben.A dokumentumok között van Epstein végrendelete is, melynek különböző változataiból kiderül: vezető Wall Street-i topmenedzserek, illetve Larry Summers korábbi pénzügyminiszter is sáfárkodtak különböző összetételben Epstein hagyatékával.Pikáns az a levél is, melyben egy „A” néven levelező és állítólag a balmorali brit királyi rezidencián tartózkodó illető arról kérdezi Ghislaine Maxwellt, Epstein tettestársát,hogy„találtál-e nekem új illetlen barátokat.”Az „A” itt feltehetően Andrást, a királyi család tagját takarhatta, akit már számos alkalommal említettek az ügyben ésemiatt hercegi címét is elvették tőle.Nyitókép: X",https://mandiner.hu/kulfold/2025/12/trump-az-epstein-aktakban-itt-vannak-a-legfrissebb-reszletek
"Hoppá: a Tisza legszűkebb vezetése olyan információhoz jutott, ami nagy hatással lesz az áprilisi választásokra",2025-12-23 18:40:41+00:00,Belföld,"A 2025-ös évmásodik félévre elfogyott a lendületa Tisza Párt háza táján. Ebben a helyzetben a pártnakmuszáj előállnia új retorikával, ha már program és jelölt szintennem működik a kommunikáció.Magyar Péteregy,a korábbi baloldali elit által használt stílusra állt átremélve, hogy ez majd kihúzza a pártot a gödörből. Ez azonban – ahogy korábbi választások megmutatták –egy kétélű fegyver és sikere nagyon limitált. A részleteket aMestertervbenvitattuk meg.Mráz Ágoston Sámuelelemzésében elmondta, hogy aTisza is áttért az agresszív retorikára. A Nézőpont Intézet vezetője úgy fogalmazott:Az agresszivitás mindig a vesztesek velejárója. Az lesz lenéző a másikkal, keménykedik – ahogy Márky-Zay Péternél is láttuk – aki a szíve mélyén tudja, hogy vesztésre áll. (...)  Lelkileg megfogalmazódott a legszűkebb körében a Tisza vezetésének, hogy hiába mondjuk azt, hogy vezetünk, könnyen lehet, hogy ebből vereség lesz. Ennek a keserűsége vált ki ilyen mondatokat.Az elemző hozzátette, hogy ez a fajta agresszivitás a Tisza részéről a következő hónapokban szaporodni fog és egyre intenzívebb lesz.Meglátása szerint ehhez kapcsolódik az is, hogy a miniszterelnök is arról beszél, hogy Magyar Péterben egyre inkább Márky-Zay Péterre emlékezteti.A Mesterterv legutóbbi adásátaz első bekezdés alatt található linkentudja megnézni.Nyitókép: Attila KISBENEDEK / AFP",https://mandiner.hu/belfold/2025/12/tisza-aprilis-valasztas-mesterterv
A Tisza Párt a magyar hallgatók érdekei ellen lép fel,2025-12-23 18:33:39+00:00,Belföld,"Hankó Balázs szerint a Tisza Párt és a brüsszeli intézmények összehangoltan lépnek fel a magyar egyetemek és hallgatók ellen. A kulturális és innovációs miniszter erről a magyar egyetemek Erasmus-kizárásával kapcsolatos per, valamint a Pannónia-program körüli viták kapcsán beszélta Magyar Nemzetnek.A tárcavezető felidézte: hat magyar egyetem – a Semmelweis Egyetem, a Debreceni Egyetem, az Óbudai Egyetem, a Miskolci Egyetem, az Állatorvostudományi Egyetem és a Dunaújvárosi Egyetem – perének tárgyalása idén szeptemberben, két és fél év után zajlott le.A bírósági eljárás során egyértelművé vált, hogy az Erasmus-programból való kizárás jogtalan volt.Az Európai Bizottság korábban azt állította, hogy az egyetemek politikai alapon döntenek a hozzáférésről, amit a magyar rektorok határozottan visszautasítottak. Hankó szerint az EB képviselőinek tisztességtelen állításai miatt még a bírók is kivonultak a tárgyalásról.A miniszter a Magyar Nemzetnek úgy fogalmazott: politikai boszorkányüldözés zajlik, hiszen az egyetemek megújulásáról autonóm testületeik, a szenátusok döntöttek. Véleménye szerint az Ursula von der Leyen vezette Európai Bizottság és az Európai Parlament legnagyobb frakciója, az Európai Néppárt Manfred Weber irányításával koalícióban támadja a magyar felsőoktatást. Ebben a folyamatban – mint mondta –a Néppárt tagjaként a Tisza Párt is részt vesz.Hankó Balázs a portálnak azt is ismertette, hogy a per során két alapvető kérdés merült fel: történt-e előzetes hatásvizsgálat, illetve megkeresték-e az érintett egyetemeket. Az Európai Bizottság mindkettőre nemmel válaszolt. Ezt követően azzal érveltek, hogy politikusok ülnek a kuratóriumokban, amire a tárgyalást vezető svéd bíró rámutatott: saját hazájában is hasonló a gyakorlat,Ausztriában pedig az állami intézmények testületeiben minden második tag kormányzati delegált.Hankó szerint a bírósági ítélet várhatóan csak az áprilisi választások után születik meg. Eközben a Tisza Párt olyan módosító indítványt nyújtott be az Erasmus költségvetéséhez, amelynek célja, hogy a magyar Pannónia-programra is kiterjedjenek az uniós szankciók. A miniszter a Magyar Nemzetnek hangsúlyozta: a Pannónia-program sikeres, idén decemberig több mint 11 300 hallgató vett részt benne, ami időarányosan az Erasmus részvételi adatainak több mint duplája.A tárcavezető élesen bírálta a magyarországi baloldali ellenzéket, kijelentve: szerinte nem az ellenzéki pártoknak vannak brüsszeli képviselőik, hanem Brüsszelnek vannak képviselői a magyar ellenzékben. Úgy vélte, ezek a szereplők következetesen a brüsszeli álláspontot képviselik Magyarországon, ezért támogatják az egyetemek kizárását és a Pannónia-program szűkítését.Hankó Balázs szerint a Pannónia-program elleni fellépés beleillik az Európai Bizottság hatásköri túlterjeszkedésébe. Kiemelte: a felsőoktatás, a kutatáspolitika, a családpolitika és a gyermekvédelem nemzeti hatáskör, mégis rendszeresen uniós beavatkozási kísérletek történnek. A miniszter ezt „lopakodó, sunyi hatáskörelvonásnak” nevezte, és úgy fogalmazott:nem Magyarországgal szemben kellene jogállamisági eljárást folytatni, hanem az Európai Bizottság sérti meg az európai jogot.A miniszter beszámolt a portálnak arról is, hogy az EB a következő felsőoktatási és Erasmus-stratégiában nem a magyar hallgatók kizárásának rendezését tette első helyre, hanem azt, hogy 350 ezer Európán kívüli – jellemzően afrikai – diák kapjon hozzáférést a programhoz, és a hallgatói mobilitás érje el a 23 százalékot. Emellett a Bizottság el akarta vonni a nemzeti irodák hatásköreit és központosítani akarta a források elosztását.Hankó szerint Magyarország ezt a stratégiát megvétózta a magyar egyetemisták érdekében, amit a Magyar Rektori Konferencia is támogatott. Ennek eredményeként a kötelező kvóták és a centralizációs tervek lekerültek a napirendről.A miniszter hangsúlyozta: a magyar egyetemeket nem sikerült elszigetelni.A Pannónia-program révén hallgatók tanultak többek között az Egyesült Államokban, az Egyesült Királyságban, Japánban és Kínában, összesen 27 millió kilométert utazva és 47 ezer kreditet szerezve. A HU-rizont program második ciklusában 23 új kutatási projekt indult, amelyekben a magyar egyetemek vezető szerepet töltenek be olyan világszínvonalú intézményekkel együttműködve, mint a Harvard, a Yale, a Johns Hopkins vagy a University College London.Hankó Balázs szerint mindez bizonyítja: az Európai Bizottság döntései ellenére a magyar felsőoktatás és kutatás nemzetközi szinten is versenyképes maradt, és továbbra is meghatározó szereplője a globális tudományos együttműködéseknek.Nyitókép: Ficsor Márton /Mandiner",https://mandiner.hu/belfold/2025/12/a-tisza-part-a-magyar-hallgatok-erdekei-ellen-lep-fel
Figyelem: népszerű terméket hívott vissza a Lild – veszélybe kerülhet a karácsonyi készülődés,2025-12-23 18:08:11+00:00,Belföld,"Juh- és tehéntejből készült Pilos bryndzát hívott vissza a Lidl Magyarország Kft. – olvasható a Nemzeti Kereskedelmi és Fogyasztóvédelmi Hatóság (NKFH) honlapján kedden közzétett felhívásban.A forgalmazó mikrobiológiai okokkal indokolta azintézkedést, a termékben nem zárható ki a Listeria monocytogenes jelenléte. A visszahívott 125 grammos csomagban kapható termék gyártója az Agrofarma, spol. s.r.o., minőségmegőrzési ideje 02.01.2026., tételazonosítója L171225.A közlemény szerint a Lidl haladéktalanul megtette a szükséges intézkedéseket, együttműködve a hatósággal.A termékek megsemmisítését vagy elszállítását az NKFH figyelemmel kíséri.(MTI)Nyitókép: GABRIEL BOUYS / AFP",https://mandiner.hu/belfold/2025/12/figyelem-nepszeru-termeket-hivott-vissza-a-lild-veszelybe-kerulhet-a-karacsonyi-keszulodes
"Botrány Londonban: érzelmes posztban magyarázta meg rajongóinak az angol, miért nyúlt tiltott szerekhez",2025-12-23 17:57:03+00:00,Sport,"Gőzerővel dübörög Londonban a PDC-dartsvilágbajnokság, amelyen megbotránkoztatta a világot az angol Dom Taylor – hiába nyerte magabiztosan az első mérkőzését, kizárták a vb-ről. A 27 éves versenyző megbukott a kötelező drogteszten, ráadásul ez nem először történt meg vele a szigetországban.Az eset után a közösségi oldalán mindenkitől elnézést kért a dartsjátékos, majd azt is megindokolta, miért nyúlt a tiltott szerekhez.„Az első trauma, amit átéltem: 12 évesen megtaláltam az elhunyt nagymamámat az ágyban, majd egy esztendőn belül több szörnyű esemény is történt velem. A bátyámnak szívrohama volt, illetve egy nagyon közeli barátom agydaganatban halt meg”– vallott posztjában a dartsos, majd így folytatta:Az idén a lányom halálának évfordulója különösen megviselt, ekkor kezdtem újra küzdeni a mentális egészségemmel. Visszatértem a szerekhez, hogy a testem és az elmém kibírja valahogy”– magyarázta tettét Taylor, aki kijelentette: az ünnepek után segítséget kér majd a szerekről való leszokásban.Fotó: Daniel Leal/AFP",https://mandiner.hu/sport/2025/12/botrany-londonban-erzelmes-posztban-magyarazta-meg-rajongoinak-az-angol-miert-nyult-tiltott-szerekhez
Házon belül: egy magyar verte meg Robbie Keane-t,2025-12-23 17:52:38+00:00,Sport,"Ahogy az NB I-estabellánbesurrant a címvédő Ferencváros labdarúgócsapata elé az ETO, úgy az alábbi listán is megelőzte a győri szakvezető Borbély Balázs, a Fradi ír mesterét, Robbie Keane-t. A csakfoci portálmegvizsgáltaaz első két osztályban dolgozó szakemberek bajnoki mérkőzéseken produkált győzelmi mutatóit a 2025-ös naptári évben. A mérleg szerint a jelenleg a Rába-parton dolgozó, de korábban éveken át a Fradi utánpótlásában tevékenykedő Borbély volt a legeredményesebb: eggyel kevesebb mérkőzésen eggyel több pontot szerzett, mint népligeti riválisa, így a százalékos mutató is jobbnak bizonyult.A lista elkészítésénél csak olyan vezetőedzőket vettek figyelembe, akik legalább 15 mérkőzésen irányítottak egy csapatot.Érdekesség, hogy a dobogóra az NB II éllovasát, a Honvédot irányító Feczkó Tamás fért oda – kevesebb ponttal, de jobb százalékos mutatóval előzte meg a kupagyőztes paksi trénert, Bognár Györgyöt.1. Borbély Balázs (ETO) 34 meccs – 70 pont – 68,6%-os mérleg2. Robbie Keane (Ferencváros) 35 meccs – 69 pont – 65,71%3. Feczkó Tamás (Honvéd) 30 meccs – 59 pont – 65,5%4. Bognár György (Paksi FC) 34 meccs – 63 pont – 61,76%5. Révész Attila (Kisvárda) 25 meccs – 46 pont – 61,33%6. Erős Gábor (Kazincbarcika-Vasas) 30 meccs – 54 pont – 60%7. Pintér Attila (Vasas) 15 meccs – 27 pont – 60%8. Csertői Aurél (Mezőkövesd) 30 meccs – 53 pont – 58,88%9. Hornyák Zsolt (Puskás Akadémia FC) 34 meccs – 59 pont – 57,84%10. Sergio Navarro (DVSC) 18 meccs – 31 pont – 57,4%Fotó: MTI/Szigetváry Zsolt",https://mandiner.hu/sport/2025/12/hazon-belul-egy-magyar-verte-meg-robbie-keane-t
Belső ellenség tiporta porba Macron háborús elképzeléseit: a francia jobboldal szavaiban Orbán Viktor gondolatai visszhangzanak,2025-12-23 17:44:36+00:00,Külföld,"Nicolas Dupont-Aignan francia konzervatív politikus arra szólította fel Franciaország vezetését és az Európai Uniót, hogy szüntessék megUkrajnapénzügyi és katonai támogatását – számolt be az oroszLenta.ruhírportál.A Talpra, Franciaország! párt elnöke és a francia nemzetgyűlés képviselője egy X-en közzétett bejegyzésben fejtette ki álláspontját, amelyben az ukrajnai háborúhoz kapcsolódó, egészen az ukrán kormányig elérő korrupciós hálózat tevékenységére hívta fel a figyelmet.Véleménye szerint az Európai Unió fegyverszállításai nemcsak a konfliktust táplálják, hanem a szervezett bűnözést és az illegális fegyverkereskedelmet is erősítik.Dupont-Aignan úgy fogalmazott:„Azzal, hogy fegyvereket szállít Ukrajnának az Európai Unió, a bűnözői hálózatokat és a fegyverkereskedelmet támogatja”, majd hozzátette:„A Zelenszkij-rezsim támogatásával az EU a korrupt ukrán elitet finanszírozza”.A politikus szerintFranciaországnakés az uniós intézményeknek szakítaniuk kell a jelenlegi politikával, és a háború további támogatása helyett a békés rendezést kellene előtérbe helyezniük.„Az Európai Uniónak és Franciaországnak abba kell hagynia a háború támogatását, és a békét kell előmozdítania” –hangsúlyozta.A Lenta.ru cikke kitér aLe Parisienfrancia napilap oknyomozó munkájára is, amely az Ukrajnának juttatott nyugati fegyverszállítmányok sorsát vizsgálta. A lap szerint a nyomozást az indokolta, hogy egyre több jel utal arra: a katonai segélyek egy része nyomtalanul eltűnik. A tényfeltáró anyag rámutatott, hogy nemcsak kézifegyverek vagy páncéltörő eszközök veszhetnek el, hanem esetenként nehézfegyverek is ismeretlen kezekbe kerülhetnek, amelyek további sorsa követhetetlenné válik.A Le Parisien szerint akár mintegy 600 ezer, Ukrajnába küldött nyugati hadieszköz tűnhetett el a háború 2022-es kezdete óta.A francia lap arra is felhívta a figyelmet, hogy miközben az Európai Unió jelentős, több tízmilliárd eurós pénzügyi támogatást nyújtott Ukrajnának, az ország már a konfliktus előtt is az illegális fegyverkereskedelem egyik európai gócpontjának számított, ami tovább növeli a visszaélések kockázatát.Nyitókép:JOHN THYS / AFP",https://mandiner.hu/kulfold/2025/12/belso-ellenseg-tiporta-porba-macron-haborus-elkepzeleseit-a-francia-jobboldal-szavaiban-orban-viktor-gondolatai-visszhangzanak
Földbe áll az USA zöldpiaca?,2025-12-23 17:27:51+00:00,Makronóm,"Az amerikai képviselőház a karácsonyi ünnepek előtti hétenolyan törvényjavaslatokról szavaz,amelyek jelentősen átrajzolhatják az Egyesült Államok energiapolitikáját. A republikánusok által előterjesztett jogszabályok a Szövetségi Energetikai Szabályozó Bizottság (FERC) jogköreit bővítenék, kifejezetten azzal a céllal, hogy a „megbízható” – vagyis fosszilis és nukleáris – erőműveket a villamos hálózaton tartsák. Ez a lépés egyértelműen jelzi, hogy Washington energetikai prioritásai radikálisan megváltoztak.Troy Balderson ohiói és Morgan Griffith virginiai republikánus képviselő törvényjavaslatai, a Reliable Power Act és a Power Plant Reliability Act of 2025 a republikánus párt decemberi energiapolitikai offenzívájának részét képezik. A lépésta mesterségesintelligencia-adatközpontok miatti robbanásszerűen növekvő áramigénnyel és az ebből fakadó áremelkedéssel indokolják.Brett Guthrie, az Energia és Kereskedelmi Bizottság republikánus elnöke nyíltan elektromos megbízhatósági válságról beszél, amely szerinte veszélyezteti az energiarendszer integritását. A Trump-adminisztráció narratívája szerint a demokraták túlzottan a zöldenergiára koncentrálnak, miközben az elektromos hálózat stabilitása és az energiaárak megfizethetősége már középtávon, 5–10 éves távlatban komoly veszélyben van.Magyar és európai szempontból ez a trend rendkívül aggasztó következményekkel jár. Az USA stratégiai elfordulása azt jelenti, hogy az Európai Unió nemcsak a védelmi stratégiák terén, de a zöldátállásban is szinte egyedül marad a nyugati világban. Az amerikai piac, amely korábban ígéretes exportcélpontként szolgálhatott az uniós zöldipar számára, most szinte lezárul.Ez különösen érzékenyen érintheti a hazánkban is jelen lévő multinacionális cégeket. A német ipari óriásoknak – Siemens, Bosch, ThyssenKrupp, Schaeffler, ZF Friedrichshafen – és amerikai társaiknak, mint a GE, a National Instruments, a Jabil, az Aptive vagy az Arconic, jelentős a zöldátállási portfóliójuk. Itt nem csupán az elektromos járművek és akkumulátorok gyártásáról van szó, hiszen ezen nálunk működő óriásvállalatokat fel sem soroltuk. Ehelyetta teljes zöldipari értéklánc érintett: megújuló energiaforrások, energiatárolás, hatékonyságnövelő technológiák, valamint a tervezési-kivitelezési szolgáltatások.Sokan a keleti piacokban látják a megoldást, de ez a zöldipar terén csak részben igaz. Kínának ugyanis saját, globálisan vezető zöldipari szektora van, ahová az EU-s gazdaság szereplői aligha fognak érdemi mennyiségben zöldtechnológiákat exportálni. A legvalószínűbb forgatókönyv szerint – amennyiben az EU fenntartja vagy növeli is a zöldvédővámjait – kínai vállalatok telepíthetnek összeszerelő üzemeket Európába, ami inkább a helyi cégek versenyhátrányát növeli Nyugaton, nem pedig előnyöket teremt. Igaz, a kelet-közép-európai régió e trendnek már most is nyertese, ám ez nem mondható el a nyugat-európai iparról.Az USA-nak azonban nemcsak a termékpiaca esik ki, hanem a zöldpénzügyi ökoszisztéma is sérül, mivel szövetségi stratégia és támogatások nélkül az amerikai zöldenergia-szektor lejtmenetbe kerül. Hiába drágulnak vagy szorulnak ki az országból a kínai zöldipari termékek és szolgáltatások a védővámok miatt, ha közben a kereslet érdemben összecsuklik, akkoraz EU-s zöldtermékek, például az elektromos autók, a szélturbinák, a hálózati eszközök sem lesznek eladhatók az USA-ban a korábban remélt mennyiségben.Ehhez jön a zöldfinanszírozás, például a vállalati ESG-kötvénypiac zsugorodása. Mindez azt jelenti, hogy az európai cégek számára nemcsak a termékexport, hanem a befektetési és finanszírozási lehetőségek is beszűkülnek.Összességében az amerikai energiapolitikai fordulat drámai következményekkel jár Európa számára, mivel az EU nemcsak geopolitikailag, hanem gazdaságilag is elszigetelődik a zöldátállásban – éppen akkor, amikor a kontinens jövője múlna ezen a transzformáción. A magyar gazdaság pedig, amely szorosan integrált a német és más EU-s iparba (és kisebb részben még amerikai ipari láncokba is), a jövőben sérülékeny lehet.Kapcsolódó:További cikkeinket, elemzéseinket megtalálják amakronom.euoldalon.Nyitókép:MTI/EPA/Jim Lo Scalzo",https://mandiner.hu/makronom/2025/12/foldbe-all-az-usa-zoldpiaca
"Elítéltek két iszlám radikálist, akik a brit történelem leghalálosabb terrortámadását tervezték",2025-12-23 17:24:38+00:00,Külföld,"Kedden a Preston Crown Court bűnösnek találta Walid Saadaouit és Amar Hussein-t, amiért az Iszlám Állam által inspirált, lőfegyveres támadást készítettek elő az angliai zsidó közösség ellen. A nyomozók szerint ha a terv megvalósul, az a brit történelem egyik, ha nem a leghalálosabb terrortámadása lett volna, Robert Potts, az északnyugat-angliai terrorelhárításért felelős helyettes rendőrfőnök szavai szerint – írta meg aTimes of Israel.Az ügyészség azt állította, hogy a két férfi az Iszlám Állam nézeteit magáévá tette, és arra is készen állt, hogy mártírként haljon meg.A vád szerint Saadaoui fegyvereket és lőszert próbált beszerezni, de akit „Farouk” néven fegyverforrásként keresett, valójában beépített operatív volt, ezért a rendőrség szerint a terv nem jutott a végrehajtás közelébe. Mindketten tagadták a bűnösségüket, Saadaoui pedig azzal védekezett, hogy félelemből „rájátszott” a történetre.Hussein nem tett vallomást, és a tudósítás szerint alig járt be a tárgyalásra, az első napon pedig a vádlottak padjáról azt kiabálta, hogy hány csecsemő, ami a gázai háborúra utaló megjegyzésként értelmezhető. A bíróság Walid Saadaoui testvérét, Bilel Saadaouit is elítélte, amiért nem osztott meg a hatóságokkal információkat a készülő terrorcselekményről.A Reuters az ügyet abba a tágabb összefüggésbe helyezi, hogy a hatóságok szerint erősödik az online radikalizáció és a szélsőséges iszlamista propaganda. A cikk felidézi a sydney-i Bondi Beachen, egy hanukai eseményen történt tömeges lövöldözést is, amelyben 15 ember halt meg, valamint azt is, hogy brit közlések szerint 2020 eleje óta 19, előrehaladott fázisban lévő támadási tervet hiúsítottak meg, és sok száz további fenyegetés esetében is közbeléptek.***",https://mandiner.hu/kulfold/2025/12/eliteltek-ket-iszlam-radikalist-akik-a-brit-tortenelem-leghalalosabb-terrortamadasat-terveztek
"Ünnepi romantika magyar módra – a Nagykarácsony című film kedves, szerethető és százszázalékosan a miénk",2025-12-23 17:12:01+00:00,Kultúra,"Nemrég készítettem egy összeállítást magyar karácsonyi filmekről, és azzal szembesültem, hogy ez a műfaj itthon nem is létezik. Akadnak olyan alkotások, amelyekben megjelenik az ünnep; hangsúlyos szerepe van például azEmberek a havasonzáró képsoraiban, aSzerencsés Dánielbenis az évnek ebben a szakaszában disszidál két 56-os forradalmár, de enyhén szólva sem lehet Dunát rekeszteni a magyarReszkessetek, betörők!-utánzatokkal.A most novemberben bemutatottEmma karácsonyasem pótolja ezt az űrt, mert bár a címszereplő lány egy ünnepi gálaeseményre készül, a sztori igazából játszódhatna bármikor máskor. Az egyetlen, szabályt erősítő kivétel a 2021-esNagykarácsony, ami viszont minden szempontból megfelel a műfaj kritériumainak.És bármilyen hihetetlen, még jó is! Romantikus vígjátékot ugyanis nem könnyű készíteni, elég csak belegondolni abba, hogy a zsáner relatív szerény számú klasszikusára hány száz nézhetetlen, kínos és végtelen gejl darab jut,Tiszeker Dániel rendezésében azonban tökéletesen érnek össze az ízek.A történet főszereplője egy tűzoltó, aki nem mindennapi módon szeretné megkérni a barátnője kezét. Szolgálati autójának létrájával felvontatja magát a közös emeleti lakásuk ablakához, és szépen végignézi, ahogy a lány éppen megcsalja, ráadásul a tévében ripacskodó, végtelenül antipatikus kamukollégájával. Ha mindez nem lenne elég, le is zúg, amit ugyan ép bőrrel megúszik, de súlyos tériszonya lesz, ezért alkalmatlanná válik a hivatására. Jobb híján beosztják biztonsági emberként egy karácsonyi vásárra, ahol egy gyerekcsapat éppen az ünnepi műsorra készülődik – hősünk előbb rühelli az egészet, végül csak beleszeret a tanító nénibe.Nyilvánvalóan egy olyan típusú filmről van szó, amelynek már a szinopszisa alapján minden egyes fordulata megjósolható, mégis működik. A két főszereplő, Zsigmond Emőke és Ötvös András között szinte tapintható a kémia, Szabó Kimmel Tamást pedig öröm gyűlölni az önimádó showman szerepében, de mellettük számos emlékezetes és viccesen fura mellékszereplő vonul fel. A rendezés lendületes, egyetlen poén sem arcpirítóan kínos, és bár a film olykor vékony jégen táncol,sosem válik igazán giccsessé.Nem állítom, hogy aNagykarácsonyaz elmúlt tizenöt év legemlékezetesebb filmje lenne, de fura módon épp ez teszi többszörösen újranézhetővé. Számtalan egész jó, de azért nem eget rengetően vicces jelenetet könnyen elfelejtünk, viszont emiatt az újdonság erejével hatnak az újabb megtekintések alkalmával.Az, hogy Tiszeker Dániel tehetséges rendező, már korábban kiderült számomra. Ha van olyan popsztár, akinek a neve hallatán is kínosan fészkelődöm, akkor az Fluor Tomi, mégis, a dalaira komponált#Sohavégetnemérősis bőven kiemelkedett a magyar közönségfilmek átlagából, és pont emiatt volt érthetetlen, hogy a tényleg zseniális alapötletre épülő, de végtelenül humortalanNyugati nyaraláshogyan csúszhatott annyira félre. ANagykarácsonyazonban azt bizonyítja, ha nem is egy olyan egyedi alkotóról van szó, akinek egyetlen képkockájáról felismerjük a filmjeit,de igazi profi szakemberről beszélünk.A következő rendezése egyébként, aBeléd estemismét egy romantikus vígjáték lesz, aminek a február 12-i premierje gyanúsan közel esik a Valentin-naphoz. Ez alapján sikító frásztkapnék, de abból kiindulva, hogy még az említett Nyugati nyaralás sem azért lett gyenge, mert Tiszeker elvesztette volna a jó ízlését, előre bizalmat szavazok neki.Nyitókép: Zsigmond Emőke a Nagykarácsony című mozi egyik jelenetében. (Nyitókép és fotó: InterCom)",https://mandiner.hu/kultura/2025/12/unnepi-romantika-magyar-modra-a-nagykaracsony-cimu-film-kedves-szeretheto-es-szazszazalekosan-a-mienk
Lebuktak: Így finanszírozza az Európai Bizottság a Muszlim Testvériség céljait,2025-12-23 16:59:04+00:00,Külföld,"A Muszlim Testvériség leleplezése: testvérizmus, iszlamofóbia és az EUcímmel új jelentés látott napvilágot az Európai Unió intézményei és a szélsőséges iszlamista szervezetek közötti kapcsolatról. A jelentést két neves iszlamizmus-kutató, a francia nemzeti kutatói hálózatban dolgozó Florence Bergeaud-Blacker és Tommaso Virgili készítette az Európai Konzervatívok és Reformerek (ECR) frakció megbízásából, melybe Giorgia Meloni pártja és a lengyel Jog és Igazságosság is tartoznak. A jelentésta Tichys Einblick szemlézte.A szerzők leírják, hogy az Európai Bizottság a radikális iszlamista Muszlim Testvériség társszervezeteit támogatja az „iszlamofóbiával” szembeni küzdelmükben, ideértve például a muszlim vallási jelképek nyilvános térben való betiltása elleni küzdelmet is.Csak az Erasmus+ program keretében – melyből a magyar alapítványi egyetemeket az Európai Bizottság kizárta – 172 iszlamofóbia elleni projektet támogat az EU forintmilliárdokból, valamint kapnak a REC és CERV programokból is a Muszlim Testvériséghez kötődő szervezetek.Ezen szervezetek közé tartozik a FEMYSO ifjúsági és diákszervezet, a Svéd Fiatal Muszlimok (SUM), a Franciaországi Fiatal Muszlimok, a Young Muslims UK, valamint az Osztrák Muszlim Fiatalság (MJÖ). A FEMYSO társalapítója az egyiptomi származású Ibrahim al-Zajat német állampolgár, aki a német titkosszolgálatok jelentései szerint„pók az iszlamista szervezetek hálójában”.Az Európai Bizottság emellett mintegy 23 millió euróval (kb. 8 milliárd forint) támogatta 2007-2020 között a „vallási kisebbségekkel” szembeni rasszizmus ellen küzdő Európai Rasszizmusellenes Hálózatot (ENAR), amelyen számos iszlamista szervezet dolgozika FEMYSO-tól a Belgiumi Inklúziós és Iszlamofóbia-ellenes Társaságtól (CIIB) és a Franciaországi Muszlim Diákok Szövetségétől (EMF) a Muszlim Nők Európai Fórumáig (EFOMW). Ezek a szerzők szerint mind a Muszlim Testvériséghez közeli szervezetek.Különösen sok pénzt, 40 millió eurót (mintegy 16 milliárd forintot) kapott EU-s forrásokból 2007-2020 között az Islamic Relief Worldwide (IR) nevű szervezet és leányszervezetei, amelyek többek között olyan nyilvános állítáokat tett, mint hogytegyétek a zsidók hulláit a hegyek tetejére, hogy Palesztinában egyetlen kutyának se kelljen éheznie”.A Franciaországi Iszlamofóbia-ellenes Kollektíva (CCIF) szintén éveken át kapott uniós pénzeket, ám a Samuel Paty ellen elkövetett iszlamista merénylet után Gérald Darmanin francia belügyminiszter feloszlatta azt. A CCIF ezután Európai Iszlamofóbia-ellenes Kollektívára változtatta a nevét, és tevékenységét Brüsszelből folytatta.Nyitókép: ROMEO BOETZLE / AFP",https://mandiner.hu/kulfold/2025/12/lebuktak-igy-finanszirozza-az-europai-bizottsag-a-muszlim-testveriseg-celjait
Trump csodát tett – két éve erre vártak az amerikaiak,2025-12-23 16:54:10+00:00,Külföld,"Erőteljes növekedést mutatott az amerikai gazdaság a szeptemberrel záruló három hónapban: az Egyesült Államok gazdasága 4,3 százalékkal nőtt, meghaladva az előző negyedév 3,8 százalékos ütemét – írta aBBC.Ez az elmúlt két év legerősebb gazdasági bővülése és jelentősen felülmúlta az elemzők által várt, nagyjából 3,2 százalékos növekedést.A késve nyilvánosságra hozott adat – amely azamerikaikormányzati leállás miatt csúszott – egy olyan gazdaság képét rajzolja ki, amely az elmúlt időszakban komoly kihívásokkal nézett szembe. A kereskedelmi és bevándorlási politika átalakítása, a tartós infláció és a kormányzati kiadáscsökkentések ugyan érezhető hatással voltak egyes szektorokra, de az alapfolyamatok továbbra is stabil lendületet mutatnak.A növekedést elsősorban a fogyasztás húzta: a lakossági kiadások éves alapon 3,5 százalékkal emelkedtek, szemben az előző negyedév 2,5 százalékával. A háztartások pedig különösen az egészségügyi szolgáltatásokra költöttek többet. Az export is erőteljesen nőtt, 7,4 százalékos bővülést mutatva.Nyitókép: ANDREW CABALLERO-REYNOLDS / AFP",https://mandiner.hu/kulfold/2025/12/trump-csodat-tett-ket-eve-erre-vartak-az-amerikaiak
Súlyos veszteség érte Ukrajnát: Zelenszkij csapatait még az ünnepek előtt ki kellett vonni a kulcsfontosságú területről,2025-12-23 16:26:12+00:00,Külföld,"Az ukrán védelmi erők visszavonultak a Donyeck megyei Szeverszk településről – írta azUnianaz Ukrán Fegyveres Erők vezérkarának közleményére hivatkozva.A tájékoztatás szerint a város környékén rendkívül intenzív harcok folynak, miközben az orosz erők jelentős fölényben vannak élőerőben és haditechnikában is.A vezérkar hangsúlyozta: a visszavonulás célja az ukrán katonák életének megóvása és az egységek harcképességének megőrzése volt.Ugyanakkor a vezérkar szerint Szeverszk továbbra is az ukrán erők tűzellenőrzése alatt áll. A városban tartózkodó orosz egységeket folyamatos csapások érik, logisztikai útvonalaikat igyekeznek elvágni, és az ellenséges alakulatokat blokkolják annak érdekében, hogy megakadályozzák további előrenyomulásukat.Eközben újabb feszültségek alakultak kiUkrajnaészaki részén is.Nemrég mintegy száz oroszkatonahatolt be a Szumi megyében található Hrabovszke faluba. Viktor Tregubov, az Egyesített Erők csoportjának szóvivője szerint az orosz erők a település déli részén próbálják megvetni a lábukat, azonban az ukrán egységek folyamatosan igyekeznek kiszorítani őket onnan.A frontvonal más szakaszain is fokozódik a nyomás. A Pokrovszki irányban az orosz hadsereg jelentős élőerőt halmozott fel, a támadások pedig elsősorban kisebb gyalogos rohamcsoportokkal zajlanak.Nyitókép: Wojtek RADWANSKI / AFP",https://mandiner.hu/kulfold/2025/12/sulyos-veszteseg-erte-ukrajnat-zelenszkij-csapatait-meg-az-unnepek-elott-ki-kellett-vonni-a-kulcsfontossagu-teruletrol
Össztűz zúdult az angol szakértőre: semmibe vette Szoboszlait,2025-12-23 16:14:55+00:00,Sport,"Szoboszlai Dominik minden héten bizonyítja klasszisát liverpooli mezben, régi kritikusa, Jamie Carragher ennek ellenére a Sky Sports hétfő esti Monday Night Football című műsorában kifelejtette az eddigi PL-szezon álomcsapatából. A szurkolóknak nem is kellett több, kikérték maguknak a korábbi védő döntését.Carragher a magyarközéppályásposztján inkább Bruno Fernandest favorizálta, indoklása szerint a portugál alakítja ki a bajnokságban a legtöbb helyzetet, valamint a 17 PL-mérkőzésen öt gólt és hét gólpasszt jegyzett.Később a Monday Night Football statisztikai csapata is megnevezte a szubjektív csapatát, annyi nehezítéssel, hogy ebben csak olyanok kaphattak helyet, akiket korábban még nem válogattak be a szakértők.Szoboszlai neve itt természetesen előkerült, csak a jobb oldalon.A szurkolók azonnal nekiestek Carraghernek, össztűz zúdult rá a döntése miatt.„Szoboszlai sehol? Pedig a hátán viszi a Liverpoolt!”„Szoboszlainak és Timbernek ott lenne a helye!”Teljesen hiteltelen, ha nem válogatta be Szoboszlait”Írták a kommentszekciókban a döntést követően, amely remek táptalajt ad avitáknak. Még a Premier League idei szezonjának a felénél sem tartunk, a nagy kérdések pedig úgyis a pályán dűlnek el.Fotó: Glyn Kirk/AFP",https://mandiner.hu/sport/2025/12/ossztuz-zudult-az-angol-szakertore-semmibe-vette-szoboszlait
"Megszólalt Zelenszkij, fordulat jöhet a béketárgyalások menetében",2025-12-23 16:01:25+00:00,Külföld,"Több dokumentumtervezet is elkészült – közöttük a biztonsági garanciákról - az amerikai és ukrán vezetőknek az orosz-ukrán háború beszüntetéséről folytatott tárgyalásai után - közölte keddenVolodimir Zelenszkijukrán elnök.Amerikai vezetők ukrán és európai küldöttségekkel tárgyaltak a hét végén Miamiban, és külön találkozót tartottak az orosz küldöttséggel Floridában. Kijev – miközben az amerikai kormány a béke mielőbbi megkötését szorgalmazza - megpróbálta ellensúlyozni az eredeti, széles körű felfogás szerint Moszkvának kedvező kezdeményezést, amelyben több terület átadását és az ukrán katonai kapacitások korlátozását irányozták elő.Eredményesen dolgoztak (Donald) Trump elnök küldötteivel, és mostanra több dokumentumtervezet is elkészült”– írta Zelenszkij az X közösségi portálon, miután meghallgatta Rusztem Umerov és Andrij Hnatov ukrán tárgyalók jelentését.Az elnök hangsúlyozta, hogy a dokumentumtervezetek között van olyan is, amely azUkrajnaszámára adandó biztonsági garanciákról, az újjáépítésről, valamint a háború lezárására vonatkozó alap-keretmegállapodásról szól.Az ukrán vezetők erős biztonsági garanciákat szeretnének kapni a szövetségesektől, hogy megelőzzenek egy újabb orosz inváziót bármilyen békekötés után.Zelenszkij azután beszélt erről, hogy az ukrán energetikai rendszer elleni orosz légicsapásban legkevesebb három ember meghalt, és kiterjedt áramszünet keletkezett, miközben az ukránok a karácsony megünneplésére készülnek.(MTI)Nyitókép:",https://mandiner.hu/kulfold/2025/12/megszolalt-zelenszkij-fordulat-johet-a-beketargyalasok-meneteben
Kimutatták a foguk fehérjét a magyargyűlölők Romániában: leköptek és szidalmaztak egy árust karácsony előtt,2025-12-23 15:56:33+00:00,Külföld,"Egyre tragikusabb a helyzet Romániában. A nagykárolyi karácsonyi vásárban leköptek és szidalmaztak egy kürtőskalács-árust, pusztán azért, mert magyar volt – számolt be a hírről aFacebook-oldalánMagyar Lóránd.„Egy rémálom az, ami a nagykárolyi karácsonyi vásárban történt: leköptek és szidalmaztak egy kürtőskalács-árust, mert magyar volt. Nagykároly eddig jó példa volt a nemzetek közötti békés együttélésre, bár mindig voltak olyan hangok, amelyek etnikai konfliktust akartak szítani románok és magyarok között.Biztos vagyok benne, hogy a kialakult helyzetben fontos szerepe van egy helyi »híroldalnak«, amely mindenben magyarok bűnét, románok elnyomását látja.Szégyen volt az, amikor 2023. áprilisában a nagykárolyi Kölcsey-szobor avatását román szélsőségesek zavarták meg, és szégyen ez a mostani eset is. A különböző nemzetiségek együttélése, a multikulturalitás érték. Egymás elfogadása, tisztelete pedig alapvető és magától értetődő dolog kell legyen2025-ben a Európában”– írta a politikus.Nyitóképünk illusztráció. Fotó: Daniel MIHAILESCU / AFP",https://mandiner.hu/kulfold/2025/12/kimutattak-a-foguk-feherjet-a-magyargyulolok-romaniaban-lekoptek-es-szidalmaztak-egy-arust-karacsony-elott
Nem pihennek a fegyverek: az oroszok egész éjjel lőtték az ukránokat,2025-12-23 15:50:40+00:00,Külföld,"Az orosz hadsereg három aeroballisztikus, valamint 35 szárnyasrakétával és 635 csapásmérő, illetve álcadrónnal támadott ukrajnai célpontokat keddre virradóra, többen meghaltak, illetve megsebesültek, a légitámadás kritikus infrastrukturális objektumok ellen irányult – jelentették katonai és helyhatósági forrásokra hivatkozva ukrán hírügynökségek és hírportálok.A légvédelem egy kivételével az összes szárnyasrakétát lelőtte, valamint 587 drónt is megsemmisített,illetve rádióelektronikai eszközök bevetésével az eredeti pályájukról eltérített, azonban 21 helyszínen egy rakéta és 39 drón célba talált, 8 esetben a támadóeszközök lezuhanó roncsai okoztak károkat – jelentette kedden délelőtt a légierő parancsnokságának Telegram-csatornája. Ezenkívül három aeroballisztikus rakéta célt tévesztett - áll a hivatalos közleményben.Zsitomir megyében meghalt egy négyéves gyerek, aki kórházba került az éjszakai légitámadás következtében – jelentette Vitalij Bunecsko katonai kormányzót idézve az Interfax-Ukrajina hírügynökség. A csapásokban öt másik személy megsebesült, közöttük egy másik gyerek is – fűzte hozzá a megyevezető.Egy ember életét követelte a Kijev megyét ért orosz légitámadás, három másik megsebesült, és több családi ház megrongálódott – közölte Mikola Kalasnyik katonai kormányzó Telegram-bejegyzése nyomán az Interfax-Ukrajina hírügynökség.A kedden reggel Kijevet ért légicsapás következtében a Szvjatosinszkij kerületben egy lakóház közelében egy drón roncsai zuhantak le, öt ember, köztük egy gyermek megsebesült, egyikük állapota súlyos – közölteVitalij Klicskopolgármester a Telegramon. Az állami katasztrófavédelmi szolgálat arról számolt be, hogy a légvédelem által lelőtt drónok becsapódásai miatt a környéken több ötszintes épületben is károk keletkeztek. A mentőalakulatok elbontják a megrongálódott épületek balesetveszélyessé vált szerkezeti elemeit.Julija Szviridenko miniszterelnök szerintUkrajnanyugati régióinak energetikai létesítményei szenvedték meg leginkább az éjszakai orosz légitámadást. Az ellenség tevékenységének következtében országszerte vészleállási ütemterveket vezetnek be az áramszolgáltatók, amelyeket visszavonnak, amint sikerül stabilizálni az energiarendszert - írta az ukrán kormányfő a Telegramon.Kedden reggel az ukrán villamosenergia-hálózatot ért tömeges támadás szinte teljes áramkimaradást eredményezett Rivne, Ternopil és Hmelnyickij régiókban – jelentette az energiaügyi minisztérium sajtószolgálata. Az idei évben ez már a 9. nagyszabású orosz csapás az ukrán energiarendszer ellen – emlékeztet a szaktárca közleménye.Az éjszakai légitámadás kapcsánVolodimir Zelenszkijúgy fogalmazott, hogy ez a csapás„nagyon világosan jelzi az orosz prioritásokat”. Azukránelnök Telegram-bejegyzésében emlékeztetett arra, hogy a támadásra karácsony előtt, a háború befejezésére irányuló tárgyalások közepette került sor. Szavai szerint Putyin nem tudja elfogadni azt a tényt, hogy abba kell hagynia a gyilkolást.Ez azt jelenti, hogy a világ nem gyakorol elég nyomást Oroszországra”– mondta Zelenszkij.(MTI)Nyitókép korábbi felvétel. Fotó: Serhii Okunev / AFP",https://mandiner.hu/kulfold/2025/12/nem-pihennek-a-fegyverek-az-oroszok-egesz-ejjel-lottek-az-ukranokat
"Magyar Péter megkapta azt, amire oly régóta várt: minden szem rá szegeződött",2025-12-23 15:40:34+00:00,Belföld,"Magyar Péterimmár sokadjára szervezett rá a FideszDPKgyűlésére, és tartott ugyanabban a városban demonstrációt, ahol a kormánypárt. Az esemény mostani helyszíne Szeged volt. Ennek kapcsán aTranszparens Újságírásért Alapítványalaposan megvizsgálta, hogy nyolc online hírcsatorna hogyan tudósított az eseményről.A portál ezúttal is az Index, a 444, a Mandiner, a 24.hu, az Origo, a Telex, a Pesti Srácok és a HVG cikkeit elemezte.A nyolc beszámoló jól mutatja, hogy ugyanarról az eseményről mennyire eltérő képek születhetnek. Az ellenzéki sajtó inkább részletesen, kontextussal és idézetekkel mutatta be Magyar Péter mondanivalóját, míg a jobboldali sajtó a hiányokra, a stílusra vagy a gyenge részvételre helyezte a hangsúlyt.A szegedi gyűlés így nemcsak politikai, hanem médiatükör is lett:megmutatta, ki mit tart fontosnak, és mit akar láttatni az olvasóival –állapította meg a portál.A teljes elemzéstide kattintvaolvashatja el.Nyitókép: MTI/Krizsán Csaba",https://mandiner.hu/belfold/2025/12/magyar-peter-megkapta-azt-amire-oly-regota-vart-minden-szem-ra-szegezodott
Elfajult a helyzet: rács mögött töltheti a karácsonyt Greta Thunberg,2025-12-23 15:21:58+00:00,Külföld,"Őrizetbe vették Greta Thunberget egy londoni demonstráción – számolt be aBBCa Prisoners for Palestine aktivistacsoport közleménye alapján.Mint írták, a 22 éves aktivista London belvárosában vett részt egy megmozduláson kedden. Az aktivistacsoport által közzétett videón a fiatal egy olyan táblát tartott a kezében, amelyen a„Támogatom a Palestine Action foglyait”, illetve az„Ellenzem a népirtást”feliratok voltak olvashatók.A londoni rendőrség közléséből kiderült, hogyazért vettek őrizetbe egy 22 éves nőt, mert egy tiltott szervezetet támogató transzparenst használt, megsértve ezzel a terrorizmus elleni törvényt.A rendőrség szerint kedden reggel 7 óra körül riasztották őket, miután kalapácsokkal és vörös festékkel megrongáltak egy épületet. A rongálás gyanúja miatt egy férfit és egy nőt vettek őrizetbe.A Prisoners for Palestine kommünikéje szerint a demonstrációt az Aspen Insurance nemzetközi biztosítótársaság irodái előtt tartották, amely állításuk szerint szolgáltatásokat nyújt az izraeli kapcsolatokkal rendelkező védelmi vállalatnak, az Elbit Systemsnek.A Palestine Actiont az Egyesült Királyság terrorizmusellenes jogszabályai alapján az év elején betiltották, így bűncselekménynek számít a szervezet támogatása vagy az erre utaló támogatás kifejezése. A londoni rendőrség közölte, hogy az ügyben zajlik a nyomozás.A tiltakozás előzménye, hogy a minap több éhségsztrájkot folytató, bebörtönzött Palestine Action-aktivistát kórházba kellett szállítani. Egyikük már 52 napja nem evett – ismertette a BBC.Nyitókép korábbi felvétel. Fotó: Piero CRUCIATTI / AFP",https://mandiner.hu/kulfold/2025/12/elfajult-a-helyzet-racs-mogott-toltheti-a-karacsonyt-greta-thunberg
Ausztriában mondtak ítéletet Magyarországról: két másik országgal sikerült vérig sértenünk Ukrajnát,2025-12-23 15:13:30+00:00,Külföld,"Vlagyimir Putyin orosz elnökéves sajtótájékoztatóján magabiztosan mutatta be rendszerének stabilitását, ami Orbán Viktor magyar miniszterelnöknek és Robert Fico szlovák kormányfőnek is erőt adhat – állapította meg a magyar kormánnyal egy cseppet sem szimpatizálóDer Standard.Az osztrák lap kiemeli, hogy Magyarország – Szlovákiával és Csehországgal együtt – nem vesz részt az Ukrajnának nyújtott 90 milliárd eurós EU-hitel finanszírozásában,amit a szerző az ukránokkal szembeni szolidaritás súlyos megsértésének tart.A szerző szerint ez tovább mélyíti az EU megosztottságát, miközbenPutyin céljaéppen a közösség gyengítése.A cikket Magyarország megújult médiafigyelője, az OBSERVER szemlézte a mandiner.hu számára.Nyitókép: JOHN THYS / AFP",https://mandiner.hu/kulfold/2025/12/ausztriaban-mondtak-iteletet-magyarorszagrol-ket-masik-orszaggal-sikerult-verig-sertenunk-ukrajnat
Reményt kaptak a felvidéki magyarok: az államfő finomhangolhatja a botrányos törvényt a Beneš-dekrétumok ügyében,2025-12-23 15:08:31+00:00,Külföld,"Peter Pellegrini szlovák köztársasági elnök ma sajtónyilatkozatban közölte terveit a Beneš-dekrétumok ügyében. Emlékezetes: a szlovák parlament december 11-én elfogadta a szlovák büntető törvénykönyv több ponton történő módosítását, melynek részeként kriminalizálnák a magyarok kollektív bűnössége alapján földelkobzásokat lehetővé tevő Beneš-dekrétumok megkérdőjelezését, tagadását.A módosítás hatalmas felháborodást váltott ki Felvidéken és az anyaországban egyaránt, a magyar kormány részéről nemrég Semjén Zsolt nemzetpolitikáért, nemzetiség-politikáért, egyházpolitikáért és egyházdiplomáciáért felelős miniszterelnök-helyettesfejtette ki elítélő álláspontját.Pellegrini világossá tette: megvétózni nem fogja a teljes törvényt (amely a Beneš-dekrétumok botrányos ügye mellett szigorítja a kisebb értékű lopások büntetését és kriminalizálja az idegen hatalmak választási beavatkozását is), de az sem biztos, hogy jelenlegi formájában aláírja majd. A szlovák államfő lehetségesnek látja, hogya kormánynak javaslatot teszek javításra, ha a csapatom az illetékes állami szervekkel folytatott egyeztetés után ilyen javításokat javasol”–jelenti a TASR nyomán a ma7.Ha a köztársasági elnök javításokat javasol majd, annak célja az lesz, hogy a törvényben részletezett megfogalmazások ténylegesen elérjék céljukat. A Beneš-dekrétumok ügyében például olyan irányú változtatásra lát lehetőséget, hogy garantálni lehessen:„ha valaki a Beneš-dekrétumokkal kapcsolatban bírósági úton védekezik a konfiskáció ellen, mindenkinek egyértelmű legyen értelmezésileg, hogy ez nem a tagadás bűncselekménye, hanem a bírósági eljáráshoz és a védekezéshez fűződő joga”.Pellegrini úgy fogalmazott: tanácsadóival – akik között a Magyar Szövetség előző elnöke, Forró Krisztián is szerepel – átbeszéli a kérdést, de még kedden szeretne döntést hozni.Nyitókép: JOHN THYS / AFP",https://mandiner.hu/kulfold/2025/12/remenyt-kaptak-a-felvideki-magyarok-az-allamfo-finomhangolhatja-a-botranyos-torvenyt-a-benes-dekretumok-ugyeben
"Megrázó dokumentumfilm készült: míg Ukrajnában dolgozik a vérszivattyú, addig az elit gyermekei a francia Riviérán buliznak",2025-12-23 15:02:02+00:00,Külföld,"Ahogy arról aMandineris beszámolt,Monaco Hadtestcímmel bemutatták Ábrahám Róbert új dokumentumfilmjét. Az ukrajnai háborúhoz vezető útról szóló alkotásban többek között azt állítják a készítők hogy bár Oroszország támadta meg Ukrajnát, szerintük a helyzet eszkalációjáért a liberális európai és az amerikai, illetve a korrupt ukrán elit is felelős.AMagyar Nemzetösszeállításában arról írt, hogy a film azért kapta aMonaco hadtestcímet, mert feltűnnek benne olyan – az alkotók szerint Monacóban, illetve a francia Riviérán felvett – képsorok, amelyeken ukrán rendszámú luxusautók láthatóak, arra utalva, hogy a Côte d’Azuron az oroszokat felváltották az ukrán milliárdosok.A dokumentumfilmben – amelyben csak pár percen keresztül futnak a monacói képsorok – a készítők többek között rámutatnak arra, hogy elsősorban szélsőjobboldali banderisták által koordinált 2014-es Euromajdan-tüntetések vezettek azukrajnai háborúkitöréséhez és folytatásához.A filmUkrajnáta korrupció melegágyaként mutatja be, ahol az utcán vadásznak az emberekre, majd a kiképzőközpontokból több millió forintnak megfelelő dollárért engedik csak szabadon az elhurcolt férfiakat.A lap kiemelte, hogy ennek a rendszernek esett áldozatul a brutálisan bántalmazott Sebestyén József kárpátaljai magyar férfi is. Ábrahám Róbert rendező, producer úgy fogalmazott, hogy„az az ámokfutás, amit a liberális mainstream meg a gazdáik az elmúlt években véghez vittek, az nem csupán szakmaiatlan, gyomorforgató vagy vérlázító, az közel áll a háborús bűnhöz. (…)Európai fiait részeseivé tették ennek a velejéig hazug és korrupt vérontásnak”.Ábrahám azt is kiemelte:„bármit is tett a liberális mainstream, az nem menti fel az oroszokat; az agresszió az agresszió, az erőszak erőszak, a vér pedig vér. Azért beszélünk többet az ukránokról, mert az oroszok nem kívánnak belépni az Európai Unióba, a NATO-ba, nem kérik el a pénzünket és nem fenyegetnek minket kétnaponta”.A film december 27-től lesz látható a Renitens és az Ultrahang YouTube-csatornákon, illetve tárgyalnak egy nagy kereskedelmi televízióval is a sugárzásáról.Nyitókép: Roman PILIPEY / AFP",https://mandiner.hu/kulfold/2025/12/megrazo-dokumentumfilm-keszult-mig-ukrajnaban-dolgozik-a-verszivattyu-addig-az-elit-gyermekei-a-francia-rivieran-buliznak
"A Gyurcsány-Bajnai-kormányok szakértői most Magyar Péter segítői, ám erről most még nem beszélhetnek",2025-12-23 14:52:55+00:00,Belföld,"Több mint egy órás interjúban emelte az egekbe Magyar Pétert Kéri László baloldali politológus, a beszélgetés tegnap jelent meg Magyar öccsének portálján, a Konrtoll.hu-n.Az interjúban összességében nincs új információ, ám a beszélgetés több pontja arra utal, Kéri László aktívan részt vesz a Tisza Párt munkájában feleségével, Petschnig Mária Zita baloldali közgazdásszal, noha ezt a házaspár tagadja. Azt ugyanakkor elismerik, hogyeddig már több száz Tisza-sziget rendezvényen tartottak előadást, azaz a Tisza Párt helyi szervezetei előszeretettel hívják meg a keményvonalas baloldali szakértőket rendezvényeikre.AMandineris beszámolt róla, Radnai Márk egy fotó alá azt írta: „Laci bácsi az első tiszás!” A fotón Kéri László ésMagyar Péterlátható.a Tiszával a régi baloldali világ próbálja átmenteni magát, amely korábban az MSZP-t is szolgálta– állapította meg Deák Dániel politológus.Kéri László és felesége, Petschnig Mária Zita keményvonalas baloldali szakértők, akik 2010 előtt aktívan támogatták munkájukkal a Gyurcsány- és Bajnai-kormányokat.Petschnig rendszeresen bírálja a kormány gazdaságpolitikáját és támogatná a megszorításokat, elvenné a 13. havi nyugdíjat és megszüntetné az anyák adómentességét és más szja-kedvezményeket is. Ez nem véletlen, Kéri László felesége a Gyurcsány-korszak egyik vezető közgazdásza volt, a Pénzügykutató Zrt. tudományos munkatársaként pedig felmerült, hogy a Tisza Párt kiszivárgott megszorítócsomagjához is köze lehet.A házaspár most Magyar Péter legfőbb támogatói közé tartozik, ez nyilatkozataikból és nyilvános szerepléseikből egyértelműen kiderül.Kéri úgy fogalmazott, ha gyengül a Fidesz-táborban a büszkeség, ha megrettennek a vereségtől, ha olyan lesz a hangulat, és úgy bánnak a fideszesekkel, mint a pestisesekkel, az jelentős hatással lehet a választási részvételre.Olyan hangulatnak kell lenni a választás előtt, ahol nyilvánvalóan kínosnak kell lenni, hogy te még mindig fideszes vagy!–fogalmazott korábbanKéri László. A baloldali politológusnak nem ez volt az egyetlen bántó megjegyzése a kormánypárti szavazóra. Egy Puzsér Róbert publicistával szervezett beszélgetésbenazt mondta,„a Neander-völgyieket nem bántanám, mert talán nem léptek volna be a Fideszbe, így az alsó paleolit már ezen az alapon működött.”Petschnig Mária Zita rendszeresen bírálja a kormány adópolitikáját is. Szerinte a progresszív, többkulcsos adórendszer egyedül a társadalmi szempontból igazságos közteherviselés, mivel a magasabb adókulcsok garantálják, hogy a tehetősebbek nagyobb mértékben járuljanak hozzá a terhekhez.Kéri László is kritizálta az egykulcsos adórendszert. Úgy fogalmazott:„az egy nagy marhaság, azzal nem is értek egyet, az igaz. Az a Fidesz örökség és szerintem a legrosszabb örökség. Igen, az például egy alapvető baloldali követelés, hogy tessék progresszív adórendszert bevezetni.”A HVG műsorában azt is hozzátette:A Tisza 21 pontjából én például tizenkettőt ilyen tipikus baloldalinak látok.Kéri László szerint illúzió és nevetséges, hogy a Tisza új szakértőket tudna kiállítani. A baloldali politológus korábban aKlubrádióbanbeszélt arról,„Most azt látom, hogy a választott emberek közül rászálltak arra, akit leginkább gondnak vélnek. Csak az a helyzet, hogy ez a jövőben is így lesz.”Minél több embert fog megmutatni Magyar Péter, annál inkább jönnek elő olyanok, akiknek már volt szakmai, politikai valamiféle múltjuk, mert nem lehet mást előszedni. Tehát az az illúzió, hogy június 9. után születik majd mindenki, akit meg tud jeleníteni. Azt eddig is tudtuk, hogy nevetséges, de ezután már neki (Magyar Péternek) is alap problémává válik.Kéri és felesége ezek után nem meglepő, hogy támogatják a migrációt ésUkrajnauniós csatlakozását is. Ezekről az elképzeléseikről a Tisza szigetek több rendezvényén is elmondták, a legfontosabb cél, hogy Magyarország kövesse a nyugati szövetségesek, elsősorban Brüsszel iránymutatásait mind a politikában, mind a gazdaságpolitikában.Nyitókép: Facebook",https://mandiner.hu/belfold/2025/12/a-gyurcsany-bajnai-kormanyok-szakertoi-most-magyar-peter-segitoi-am-errol-most-meg-nem-beszelhetnek
Zelenszkijt a korrupció és a nepotizmus buktathatja meg: saját barátai ássák alá a hatalmát,2025-12-23 14:40:47+00:00,Külföld,"Volodimir Zelenszkija 2019-es ukrajnai választások előtt azzal kampányolt, hogy az ő hatalomra kerülése változást hoz a korrupt ukrán rendszerben, hiszen ő majd nem fogja hagyni a korrupciót, a nepotizmust, és azt, hogy a kormányzati pozíciók baráti alapon kerüljenek kiosztásra.Megválasztása után még egy év sem telt el, amikor már látványosan megszegte az ígéretét: régi szórakoztatóipari ismerőseit emelte magas pozíciókba, köztük például a nemrég korrupciós botrányba keveredett Timur Mindicset és Andrij Jermakot. Utóbbinemcsak Zelenszkij bizalmasa és ivócimborája, de az ukrán elnöki hivatal vezetőjeként az elnök jobbkeze is volt,amíg a botrány miatt le nem kényszerült mondani hivataláról.Zelenszkij akkor azzal indokolta ezeket a személyi döntéseket, hogy csak azokban az emberekben tud megbízni, akiket régóta ismer, ám ez a régi ismeretség mostanra inkább teherré, mint előnnyé vált az elnök számára – írja aTimes, és hangsúlyozza, a közelmútban Zelenszkij legközelebbi emberei buktak le korrupciós ügyekben. Ráadásul a lap értesülései szerint bár Andrij Jermak formálisan távozott, a hírek szerint továbbra is szoros kapcsolatban maradt Zelenszkijjel. Sőt, ukrán sajtóinformációk szerint a háttérben nem történt valódi hatalmi átrendeződés, az elnöki hivatal korábbi vezetője, akit„Ali Babaként”emlegetnek, utalva arra, hogy a háttérben meghatározó szereplő lehetett a korrupciós botrányban, ahogy még mindig meghatározó szereplő lehet Zelenszkij belső köreiben.Nyitókép: OLEKSANDR KLYMENKO / NurPhoto / NurPhoto via AFP",https://mandiner.hu/kulfold/2025/12/zelenszkijt-a-korrupcio-es-a-nepotizmus-buktathatja-meg-sajat-baratai-assak-ala-a-hatalmat
"Sokan vártak erre a pillanatra: végre rendet tettek a fejekben, ez a közös a baloldali lapokban",2025-12-23 14:28:32+00:00,Belföld,"A Digitális Polgári Körök háborúellenes gyűléssorozatának idei utolsó állomása Szeged volt: felszólalt Áder János volt köztársasági elnök is,Orbán Viktortpedig rendhagyó módon nem klasszikus interjúval, hanem a Lázárinfó„kérdezz–felelek”dramaturgiája szerint, Lázár János kérdéseire és a közönség felvetéseire reagálva hallhatta a hallgatóság.Transzparens Újságírásért Alapítványelemzésében nyolc online hírportál, egész pontosan az Index, a 24.hu, az Origo, a HVG, a Mandiner, a Telex, a Pesti Srácok és a 444 tudósításait vették górcső alá.Az Origo a tudósítást kifejezetten üzenetközpontúan építi fel:a rendezvény szegedi kontextusa inkább díszlet, a lényeg a mozgósító állítások visszhangozása. Lázár János mondandóját pontokba szedve, kampánytétel-szerűen adja vissza, majd Orbán válaszait ugyanebben a logikában fűzi fel: háború–béke, uniós viták, választási tét, mi történik, ha nem békepárti kormány lesz. A Tisza párt említése is fenyegetés-keretbe kerül, ahol a külpolitikai veszély és a belpolitikai döntés összekapcsolódik. Jellegzetes elem, hogy az egyetlen élesebb közönségkérdést nem pusztán idézi, hanem minősíti is – a kérdezőt provokációs szerepben láttatja. A DPK-k szerepét röviden, legitimáló módon említi, a lezárás pedig inkább„táborerősítő”hangulatot visz a cikkbe – állapította meg a portál.A nyolc tudósítás közös pontja, hogy mindegyik az est hangsúlyos részeit keresi – csak épp máshol látja őket.A jobboldali sajtó inkább üzenet- és közösségerősítő keretben mutatja meg Orbán mondatait(a háború–béke tengely, a választási tét, a tábor stabilitása), míg az ellenzéki sajtó a ritka töréspontokat és a rendezvény kontrollált jellegét emeli ki. A legfontosabb tanulság talán az, hogy ugyanaz a formátum egyszerre tud„közvetlen, néphez lemenő”fórumként és„szűrt, színpadszerű”kommunikációs térként megjelenni – attól függően,melyik szerkesztőség tudósít róla.A teljes elemzéstide kattintvatudja elolvasni.A nyitókép illusztráció. Fotó: Facebook",https://mandiner.hu/belfold/2025/12/sokan-vartak-erre-a-pillanatra-vegre-rendet-tettek-a-fejekben-ez-a-kozos-a-baloldali-lapokban
Gulyás Gergely: Magyarország kimarad a „háborús kölcsönből”,2025-12-23 14:28:29+00:00,Belföld,"Rendhagyó időpontban jelentkezett a Kormányinfó, hiszen a kormány tájékoztató jellegű műsorát általában csütörtökönként tartják, azonban ez most – a karácsonnyal való egybeesés miatt – nem lehetséges. A megszokott rend szerint Gulyás Gergely és Vitályos Eszter állt a pódiumra, hogy ismertessék a kormány legfontosabb döntéseit, valamint válaszoljanak az újságírók kérdéseire.Az eseménynek különös súlyt adott, hogy idén utoljára került sor ilyen formában kormányzati beszámolóra.Gulyás Gergely elmondta, hogy januártól teljessé válik a családi adókedvezmény megduplázása. Ez egymillió családot érint. Ennek köszönhetően mostantól két gyermek esetén havonta 83 ezer, három gyermek esetén havonta 198 ezer forinttal több marad a családoknál. „Emellett életbe lép a 30 év alatti anyák adómentessége, illetve a 40 év alatti anyáké, ha két gyermeket vállaltak” – fogalmazott a miniszter, hozzátéve, hogy mindez kiszámítható jövőképet ad azoknak az édesanyáknak, akik gyermeket vállalnak.Gulyás Gergely arról is beszélt,hogy januártól 322 800 ezer forint lesz a minimálbér összege, és ezzel együtt emelkedik a garantált bérminimum összege is, ami pedig 373 200 forint lesz.A miniszter a 11 pontos kkv-fejlesztési programról is beszélt, amelynek keretében a kormány közel 190 milliárd forintot hagy a kis- és középvállalkozásoknál. Ennek részeként az alanyi áfamentesség értékhatára 20 millió forintra nő, ami jelentősen javítja a kkv-k működési feltételeit és bővíti fejlődési lehetőségeiket. Gulyás Gergely hangsúlyozta: ezek az intézkedések új perspektívákat nyitnak meg a hazai vállalkozások előtt.Azt is elmondta, hogy a lakosságot érintő intézkedések között szerepel még az átlagnyugdíj további emelése is, amelynek eredményeként az összeg meghaladja a 250 ezer forintot. Ami még a nyugdíjakat illeti, a 13. havi nyugdíj kifizetése mellett megkezdik a 14. havi nyugdíj fokozatos bevezetését is. Emellett folytatódik a pedagógusbérek növelése is:a tanárok bére 10 százalékkal emelkedik, így az átlagbér eléri a 936 ezer forintot.Ez azt jelenti, hogy a pedagógusok keresete 2010-hez képest több mint a duplájára nőtt – emlékeztetett a Miniszterelnökséget vezető miniszter. Ezen felül pedig a közigazgatásban dolgozók béremelése is folytatódik, újabb 15%-os béremelésre kerül sor; valamint a szociális- és kulturális ágazatban dolgozók is 15%-os béremelésre számíthatnak januártól.Végül a bírák béremeléséről is beszélt, ez esetben a következő béremelés január 1-jétől esedékes. „Az uniós átlagnak megfelelő bírói béreket is el fogjuk érni 2027 januárjától”– jegyezte meg ennek kapcsán Gulyás Gergely.A délelőtti kormányülésen a kabinet meghallgatta Bóka János, EU-ügyekért felelős államtitkár beszámolóját is. A tanácskozáson kiemelt téma volt az Ukrajnának nyújtandó uniós kölcsön kérdése.Gulyás Gergely tájékoztatása szerint Magyarország nem csatlakozik a közös uniós hitelfelvételhez, így az érintett konstrukcióban összesen 24 tagállam vesz részt. A miniszter hangsúlyozta:Magyarország ellenállásának köszönhetően hazánk kimarad a „háborús kölcsön” programból, ahogyan Csehország és Szlovákia is.A Miniszterelnökséget vezető miniszter egyúttal hangsúlyozta: Európának a békét kellene szorgalmaznia, nem pedig a háború támogatását. Véleménye szerint a konfliktus további elmélyítése helyett a diplomáciai megoldások előtérbe helyezésére lenne szükség.Magyarország továbbra is következetesen ki akar maradni az ukrajnai háborúból – hangsúlyozta Gulyás Gergely. A Miniszterelnökséget vezető miniszter szerint ez az álláspont a pénzügyi döntésekben is egyértelműen megjelenik.Gulyás rámutatott:az Ukrajnának nyújtandó úgynevezett „háborús kölcsönt” Európa várhatóan soha nem fogja visszakapni.Ezt azzal támasztotta alá, hogyVolodimir Zelenszkijukrán államfő portugáliai tárgyalásain egyértelműen nyilatkozott a kölcsön visszafizetésének kilátásairól.A miniszter megfogalmazása szerint Európa ebben az esetben valójában nem hitelt nyújt Ukrajnának, hanem olyan pénzügyi támogatást, amelynek megtérülésére nincs reális esély. Gulyás Gergely összegzése szerint Magyarországnak ismét sikerült érvényesítenie az akaratát Brüsszelben azzal, hogy kimaradt a közös hitelfelvételből.Gulyás Gergely újságírói kérdésre reagálva beszélt az amerikai védőpajzzsal kapcsolatos egyeztetésekről. Elmondása szerint a kapcsolatfelvétel már megtörtént az Egyesült Államokkal, ugyanakkor az érdemi tárgyalások a jövő évre maradnak. Hozzátette:az Európai Bizottság jelenleg a magyarországi választások eredményét várja, ezt követően nyílhat meg az út az uniós források folyósítása előtt.A Miniszterelnökséget vezető miniszter egy másik kérdés kapcsán hangsúlyozta: a kormány 2010 óta arra készül, hogy Magyarország ne függjön senkitől, és megőrizze a szabad döntés lehetőségét. Véleménye szerint ezt a szabadságot veszélyezteti az Európai Bizottság azon törekvése, amely az orosz energiahordozóktól való leválasztást sürgeti. Gulyás szerint ez szembemegy a diverzifikáció elvével, amely éppen a több lábon állást szolgálná.A fuvarozókat érintő kérdések kapcsán Gulyás Gergely arra hívta fel a figyelmet, hogy Magyarországon mintegy hárommillió ember él olyan útvonalak mentén, ahol jelentős tehergépjármű-forgalom halad át, ami komoly környezeti és zajterhelést okoz. Mint mondta:a korábbi útdíjemelés célja az volt, hogy a forgalmat az autópályákra tereljék.A miniszter tájékoztatása szerint a kormány már megállapodott azokkal a szakszervezetekkel, amelyek a fuvarozók mintegy 70%-át képviselik, és jelenleg is folynak az egyeztetések a fennmaradó érdekképviseletekkel a konszenzus érdekében.Gulyás Gergely újabb újságírói kérdésre reagálva beszélt egy esetleges budapesti békecsúcs lehetőségéről. A miniszter hangsúlyozta:jelenleg nem egy konkrét időpont kijelölése zajlik, hanem az Egyesült Államok azon dolgozik, hogy megteremtse a béketárgyalások feltételeit.Megfogalmazása szerint békecsúcsra akkor kerülhet sor, ha ezek a feltételek adottak lesznek. A kormány célkitűzése ugyanakkor az, hogy egy ilyen találkozónak Budapest adjon otthont. Gulyás hozzátette:„jelenleg még nem állnak fenn a szükséges körülmények, így a csúcs időpontjáról egyelőre nem lehet beszélni”.A Bors különszámának betiltásával kapcsolatban Gulyás Gergely hangsúlyozta, hogy az ügy a sajtószabadság körébe tartozik. A miniszter rámutatott: a döntésnek jogi vonatkozásai is vannak, hiszen a Tisza Párt perében egy, a párttal szimpatizáló bíró ítélkezett.Gulyás kiemelte, hogy a pártatlansággal kapcsolatos korábbi megállapodást felmondták, és mostanra kiderült, hogy több tucat bíró politikai tevékenységet folytat.A tárcavezető szerint mindez komoly kérdéseket vet fel a bírói pártatlanság kapcsán.Gulyás Gergely arra is reagált, hogyNagy Ervin szerint ki kell halnia az idősebb generációnak. Mint mondta: elfogadhatatlannak tartja, ha úgy gondolkodnak, hogy nekik az a jó, ha az idősek meghalnak.Arra a felvetésre, hogyKéri László szerint nincs szükség a rezsicsökkentésreGulyás Gergely azt mondta: a rezsicsökkentés megszűnése esetén a jelenlegi gáz- és áramárak háromszorosát kellene fizetni a polgároknak.A tárcavezető végül arra is emlékeztetettUkrajnakapcsán, hogy Magyarország a humanitárius segítségnyújtást megadta és megadja Ukrajnának. Azokhoz az intézkedésekhez viszont nem tudnak hozzájárulni, amelyek nem a béke irányába mutatnak.Magyar Péterék mindent támogatnak, amelyet az uniós elit diktál”– tette hozzá Gulyás Gergely, szerinte ez azért van, mert a Tisza Párt egy brüsszeli képződmény.Nyitókép: VG",https://mandiner.hu/belfold/2025/12/fontos-bejelenteseket-tesz-a-kormany-karacsony-elott-kovesse-nalunk-eloben
"„Feszítsetek keresztre” – A magyar grófnő olyat tett, ami mindent megváltoztatott, ő állította az első karácsonyfát is",2025-12-23 14:22:46+00:00,Belföld,"A magyar óvodák megalapítójaként és feljegyzések alapján az első hazai karácsonyfa-állítóként vonult be a történelemkönyvekbe Brunszvik Terézia. A család ősatyja még egyszerű felvidéki német postamester volt, de a grófi cím megszerzésével magasra emelkedett a família.Idősebb Brunszvik Antal volt az első gróf, s ő szerezte meg a martonvásári birtokot is, ahol a mai romantikus kastély áll a gyönyörű parkban. Az ő unokája volt Brunszvik Teréz, aki fiatal korában Magyarország mellett Bécsben, majd Oroszországban és Svájcban is élt. Anekdoták szerint ő volt a Martonvásárt megjáró Beethoven leveleinek „halhatatlan kedves” címzettje. Czeke Marianne évszázados életrajzában vázolja fel kislánykori életét: „A kis Teréz […] gyenge szervezetű, de fogékony lelkű gyermek, kit a szülők, de különösen az apának szeretete vett körül. Az apa intenzíven foglalkozott összes gyermekeinek nevelésével, s a nevelésügy iránt is volt érzéke. […] Az anya szigorúbb volt sokkal, szinte a fösvénységig menően takarékos, hogy férjének bőkezű, talán tékozlónak mondható liberalizmusát ellensúlyozza.” Az apa, mint a zene rajongó híve, már hároméves korában zongorához ültette Terézt, és hatéves korában az összegyűlt arisztokrácia előtt Rosetti koncertjét adta elő zenekari kísérettel. „Úgy kellett a zongoraszékre felemelni.” A kisasszony társadalmi helyzetéről sokat elárul, hogy később néhány hétig maga Beethoven oktatta őt Bécsben a zongorázásra. Eltökélt jellemét mutatja, hogy elárvult leányként ő maga állított atyjának vörös kőből síremléket, „s ott avatta fel magát 16 éves korában az igazság papnőjévé, azzal az elhatározással, hogy nem megy férjhez, hanem a hazának él”. Ki is tartott kamaszkori romantikus elhatározása mellett.Brunszvik Teréz nem kívánt arisztokrata elefántcsonttoronyban élni, családján belül és kívül is segítőkészség hajtotta az aktivitásra. Svájcban megismerkedett a korszak legnagyobb hatású pedagógusával, Johann Heinrich Pestalozzival, a népnevelés és a szegény gyermekek segítésének korai élharcosával. Pestalozzi híveként előbb testvére gyermekeit tanította Csehországban, majd pedig hazaköltözött magyar földre, Budára. Már a negyvenes éveiben járt, amikor 1828. június 1-jén a mai Attila út és Mikó utca sarkán álló épületben, édesanyja házában megnyitotta Angyalkert néven az első hazai kisdedóvót, decemberben pedig ugyanitt felállíttatta az első karácsonyfát is a gyerekek nagy örömére. De nem csak óvodásokkal foglalkozott: még abban az évben megnyitott egy ipariskolát is a Krisztinavárosban, 1829-ben pedig a cselédlányok oktatására hozott létre intézményt. Teréz egyszeri kezdeményezései megkapaszkodtak a kibontakozó reformkor valóságában: 1836-ban létrehozott egy egyletet az óvoda intézményének elterjesztésére, haláláig pedig nyolcvan óvoda jött létre a krisztinavárosi első fecske után.„Nem kórházak, nem börtönök kellenek, hanem erkölcsi lehetőség arra, hogy a nép ne pusztuljon el a tudatlanság és az aljasság mocsarában” – írta Brunszvik Teréz emlékirataiban. „De én erős és hajthatatlan maradtam. […] Feszítsetek keresztre, még a kereszten is azt fogom kiáltani: kis gyermekiskolák kellenek” – fogalmazta meg ars poeticáját ugyanott. Hosszú és tevékeny élet után 86 évesen, 1861-ben hunyta le szemét örökre a magyar gyermekek és családok régi jótevője, óvodák és óvodai karácsonyok meghonosítója.Nyitókép: Mandiner-archív",https://mandiner.hu/belfold/2025/12/feszitsetek-keresztre-a-magyar-grofno-olyat-tett-ami-mindent-megvaltoztatott-o-allitotta-az-elso-karacsonyfat-is
Véget ért a kormányülés – így készülnek az ünnepre a politikusok (VIDEÓ),2025-12-23 14:17:17+00:00,Belföld,"A kormányülést követően a résztvevők valamennyien elárulták kérdésre válaszolva, hogy állnak odahaza a karácsonyi készülődéssel.Orbán Viktor miniszterelnök elmondta, hogy nem tudja, van-e olyan érzése az embernek, hogy minden megvan karácsonyra. Épp ezért ő mindig tartalékol előre egy kis csokit, egy-egy könyv mindig akad.Ha az ember valamit elhibázott, akkor kipótolja”– jegyezte meg a kormányfő.Hankó Balázs miniszter őszintén bevallotta, hogy nála sincs meg minden holnapra. Orbán Balázs, a miniszterelnök politikai tanácsadója pedig elárulta, hogy semmi nincs még meg igazából. Közben a felesége is követeli, hogy érjen haza, de kormányfő erről máshogy gondolkozik, így próbál „lavírozni” a két erő között.Lázár János építési és közlekedési miniszter azt felelte, hogy ezt a felesége és a gyerekei tudják, ő még nincs meg. Vitályos Eszter kormányszóvivő ugyanakkor örömmel újságolta, hogy már csak egy pulykaragulevest kell összedobnia, de nagyjából készen áll az ünnepre. De hasonlóan jó hírekkel szolgált Gulyás Gergely, Miniszterelnökséget vezető miniszter is. Náluk már minden megvanDe kiderült, hogy Bóka Jánoséknál messze még a vége, Szalay-Bobrovniczky Kristóféknál, illetve Tuzson Bencééknél még hiányzik néhány ajándék. Míg Lantos Csaba és Nagy István minisztereknél jóformán csak a karácsonyfa feldíszítése hibádzik az ünnepi idillből.A vonatkozó bejegyzést alább tekintheti meg:Nyitókép: Orbán Viktor Facebook-oldala",https://mandiner.hu/belfold/2025/12/veget-ert-a-kormanyules-igy-keszulnek-az-unnepre-a-politikusok-video
"Itt a független-objektív kézikönyv, hogy hogyan éld túl a karácsonyt jobbos rokonokkal!",2025-12-23 14:10:43+00:00,Belföld,"Schwimmauser Jonatán Boglyos Koma-díjas újságíró gyűjtéseA karácsonyi ünnepek sokunk számára megterhelőek. Egyrészt maga az ünneplés témája, hiszen sokak szerint egy eléggé kirekesztő, vallási ünnepről van szó,amely egy olyan hiedelemrendszernek ágyazott meg, amely az elmúlt kétezer év nagy részében nem szolgálta például a muszlim közösségekkel a békés egymás mellett élést, sőt, az egész történetét végigkísérte az erőszak.A világlátottabb, felvilágosultabb személyek számára pedig az ünnep óhatatlanul fehér, gyarmati öröksége sem fér bele, ahogyan a fehér Jézus-ábrázolások sem, hiszen a tudomány egészen mást állít erről az egyébként is igen megosztó alakról.Aztán, hogy mindezt erőszakosan az arcunkba nyomják – az utcán, ahol minden idegen vagy mozgalmi giccset imádunk, csak a karácsonyi dekor miatt tör ki minket a frász, vagy az üzletekben, ahová örömmel járunk fogyasztani mindig, kivéve karácsonykor –, sajnos már önmagában megadhatja az alaphangulatot.Mindezt pedig „megkoronázza” a családi ünneplés kényszere, amely a patriarchális családmodell ünnepe is egyben,és ahol pusztán genetikai okokból kell egy fedél alatt lenni más emberekkel, akikkel finoman szólva sem egyezik az életmódunk vagy a politikai nézeteink – miközben maga a téma megkerülhetetlennek tűnik.De hogyan élhetjük túl mindezt mi, józanul gondolkodó, open-minded, változást követelő emberek? Hogyan ne robbanjon ki veszekedés – sőt, hogyan sülhet még akár jól is el a karácsonyi politizálás?A hosszúra nyúlt bevezető után jöjjön a Kamusz Tényellenőr Portál és a Belex tanácsgyűjteménye, amivel segítünk felkészülni erre az igen terhelt időszakra!Hogy az ünnepek békésen teljenek, fontos először is tisztáznunk: kellő empátia nélkül nem megy. Ha jobboldali, pláne vidéki jobboldali, esetleg ráadásul húst fogyasztó rokonokkal kell egy légtérben tartózkodnunk, maradjunk higgadtak, és tartózkodjunk a hirtelen mozdulatoktól.Tudatosítsuk magunkban, hogy ők is emberek, még ha nem is olyan értékesek, mint mi.Jóindulattal és empátiával igyekezzünk elmagyarázni ezt nekik is, hiszen mindjárt könnyebb egy platformra kerülni, ha ez számukra is egyértelművé válik.Ha az ember vendégségbe megy valahova, és ehhez nem veszi igénybe embercsempész szolgálatait, általában illik valamilyen ajándékot vinnie a házigazdának. De micsodát?Sose feledjük: az ajándék nem pusztán egy tárgy, ami örömet okoz a megajándékozottnak. Még csak nem is csupán egy gesztus. Hanem önmagunk kifejezése, ráadásul egyfajta orientációs segítség annak, akinek adjuk.A legjobb ajándékokat idén a különféle ellenzéki pártok webshopjaiból lehet beszerezni; kicsit drágák ugyan, de ezzel együtt a kedves rokon is azt érezheti, hogy ő, szegény, kicsi, vidéki agymosottként is hozzájárulhat egy szebb jövőhöz.Ha ilyesmit adunk, érdemes elmondani neki azt is, mennyibe került.Vagy, mivel egy átlagos négytagú háztartás évente ötszáz kiló szemetet termel (ami újabb érv az egyedülálló háztartások mellett, ahol egy fő csak négyszázat), ajándékozhatunk inkább élményt is; egy közös tüntetés, ahol együtt szidhatjuk, akivel a kedves rokon szimpatizál, biztosan szemfelnyitó hatással bír majd. Ha pedig bevállalósabbak vagyunk, már egyből össze is köthetjük ezt egy Budapest-bemutatóval, hogy a rokon végre lásson LMBTQ-személyt, marokkói fodrászt, vagy éppen aszfaltozott utat.Ha nincsen ilyesmire keretünk, mutassunk nekik négyórás élő videókat a legutóbbi demonstrációról – díjazni fogják!Ha belefér, és inkább a humoros véleménykorrekció irányába hajlunk, lehetünk formabontóak is: például a Karácsonyi Vakáció című (sok szempontból problémás, de most ebbe ne menjünk bele) film mintájára elrabolhatjuk és elvihetjük nekik Rónai Egont, akit piñatának öltöztetve addig püfölhetnek botokkal a rokon kisgyerekek, amígMagyar Péterszerint is megfelelő kérdéseket tesz fel.Fontos, hogy mindig némi távolságtartással kezeljük a vidéki jobboldaliakat, hiszen az állatok közelsége éppen úgy hatott a viselkedésükre, ahogy a mieinkre az önkiszolgáló kasszáké.Érdemes velük az elején tisztázni:földrajzi elhelyezkedéstől függetlenül a fővárosból mi akkor is hangsúlyosanlemegyünk hozzájuk vidékre, ha ők éppenséggel északabbra, vagy hegységben laknak.Ha megkérdezik, mi a helyzet Pesten, feltétlenül javítsuk ki őket, hogy ez nem Pest, hanem Budapest, és mi különben is Budán lakunk. Ez sokat segít a kölcsönös elfogadásban, egyszersmind ezek fontos határhúzások, éppen úgy az identitásunk része, mint az étkezési kultúránk.Ha már étkezés: ha valamiből nem szeretnénk fogyasztani, amivel kínálnak, mert alkoholt, húst, fehérlisztet, szűretlen vizet vagy vizetlen szűrt tartalmazhat, ne pusztán visszautasítsuk, hanem jelezzük az arckifejezésünkkel is (felhúzott orr, szemforgatás, sugárban hányás), hogy ebben a kérdésben alapvetően nem velünk van a probléma,nem mi vagyunk a visszautasítás okai, hanem ők. Ha van türelmünk, el is magyarázhatjuk nekik, melyik étel vagy ital miért káros, és mit szoktak ehelyett fogyasztani azok, akik az emberi fajhoz tartoznak.A problémás viselkedésükre egyébként játékosan is fel lehet hívni a figyelmet, például kiszámolhatjuk együtt, hogy mekkora karbonlábnyoma van egy családi karácsonynak, és milyen messzire lehetett volna ennyi kibocsátással elmenni nyaralni nélkülük.Elérkeztünk a legfogasabb kérdéshez: a politikához. Ez egy olyan téma, amit sokan rosszul értelmezett udvariasságból, empátiából vagy a „családi béke” szentsége miatt inkább kerülnek a vacsoraasztalnál. És ez a legrosszabb, amit tehetnek. Inkább legyünk kíméletlenül őszinték, mint egy picit is udvariasak vagy tapintatosak.De hogyan is vágjunk bele?Először is érdemes felhívni magunkra a figyelmet.Például állítsuk be csengőhangnak Nagy Ervintől a Kell egy jobb ország! című dalt, vagy Magyar Péter putnoki performanszát, majd kérjük meg egy barátunkat, hogy spontán hívon fel, ha kell, többször is.Mindaddig tegyünk így, amíg meg nem kérdezi valaki, hogy mi ez a magvas üzeneteket hordozó, kőkemény, mégis dallamos valami (lehet, hogy nem pont ezekkel a szavakkal), már célegyenesben is vagyunk. Mesélhetünk a körénk csoportosuló tömegnek arról, hogy új remény született, és hogy már nekik sem kell sokáig tűrniük ezt, amiben élnek. Ha értetlenül körülnéznek a kitatarozott, meleg házukban, a boldog családjuk körében az ételektől roskadozó asztal mellett, magyarázzuk el nekik, hogy pontosan mit jelent ez:hogy vége lesz a propagandának, az álhíreknek, az AI-aláírásoknak, hogy nem kell többé senkinek se féltenie az állását, amennyiben nem áll a változás útjába, s hogy nem büntetik meg többé a dílerünket, ami nagyon megalázó volt eddig.Nem biztos, hogy elsőre átmegy az üzenet. Mivel vidéken kizárólag az M1-et lehet fogni, azt pedig nem nézi senki, valószínűleg az alapoktól kell kezdenünk, ha politikáról, tájékozottságról és kritikus gondolkodásról van szó. Idézhetünk nekik Orwell Állatfarmjából is, mert az állatos hasonlatokat jobban megértik, ha közben kis ábrákkal elmutogatjuk nekik, és egy kicsit gügyögünk hozzá. Például: tizenhárom évig NER-esnek lenni jó, tizenöt évig rossz.Ha szeretnénk fokozni a hatást, és felnyitni a szemüket,levihetünk nekik egy kis internetet is kinyomtatva, mert internet nincsen vidéken.Esetleg szövegkiemelővel jelezve a cikkekben, hogy mire érdemes benne figyelni. Ha azt szeretnénk, hogy tényleg teljes bepillantást nyerjenek abba, mi zajlik a világban, nyomtassuk ki mellé a Belex kommentrészlegét is, így egy kicsit ők is úgy érezhetik, hogy részt vesznek a szeretetdiskurzusban. Elvégre a karácsony a szeretet ünnepe!Ha jól felkészülünk, nem feszülünk rá, és önmagunkat adjuk, még akár jó is lehet a vége egy családi ünneplésnek, a rokonok is gazdagodnak azáltal, hogy tudást kapnak tőlünk, és mi is jobban érezzük majd magunkat hazafelé,amikor megkérdezzük azt a hozzátartozót, aki szívességből hazafuvaroz, hogy szerinte még mindig megéri-e, hogy Putyin miatt drágább orosz olajat venni, ha ennyibe kerül a benzin a környezetpusztító járgányába.Egyébként közhely, de ne feledjük: a legnagyobb ajándék mi magunk vagyunk, pontosabban a tájékozottságunk. A személyünkön keresztül a vidéki, jobboldali rokonok ritka nézőponttal ismerkedhetnek meg: az európaival. Ez a legfontosabb. Illetve az éberség. Kötelességünk mindenkit, aki egy pillanatra megfeledkezne magáról, és jól érezné magát a vacsoraasztalnál, rendszeresen figyelmeztetni: áprilisban választások lesznek, és mi nem oda fogjuk húzni az ikszet, ahova ők. Hanem jó helyre.Nyitókép: Mandiner grafika",https://mandiner.hu/belfold/2025/12/karacsony-rokonok-jobboldal
Legyen ünnep - Kollázs Mészáros Nórával és Demjén Ferenccel,2025-12-23 14:00:00+00:00,Belföld,"Legyen ünnep – a Kollázs első epizódjában a magyar könnyűzene legendájával, Demjén Ferenccel beszélget a Mandiner szerkesztőségének új tagja, Mészáros Nóra.Az adásban felidéződnek Demjén Ferenc gyermekkori karácsonyi emlékei, énekesi pályájának fontos állomásai, illetve a közönséggel való különleges kapcsolata.Szó esik a rekordnézettségűHogyan tudnék élni nélküled?filmről és az abból készülő musicalről is.Nézze meg a beszélgetést ma 18 órakor aMandiner YouTube-csatornáján!A Kossuth- és Liszt Ferenc-díjas művész őszintén vall arról, hogy számára a közönség szeretete jelenti a legnagyobb elismerést.Felidézi a Bergendy és a V’Moto-Rock korszakát, valamint azokat a dalokat, melyek generációk életének váltak meghatározó részévé.Demjén Ferenc a jelenről és a jövőről is beszél, továbbá elárul pár kulisszatitkot a decemberi Aréna-koncertekről és a jubileumi turnéról is.Az ünnepi interjú érzékeny, zenével átszőtt portrét rajzol Demjén Ferencről, aki hű maradt önmagához, dalaihoz és közönségéhez.A beszélgetésből egy olyan művész képe bontakozik ki, akinek őszintesége és érzelmi nyitottsága ma is megszólítja a hallgatókat.",https://mandiner.hu/belfold/2025/12/legyen-unnep-kollazs-meszaros-noraval-es-demjen-ferenccel
"Ez a kommunistatempó – Tanács Zoltán is átvette a főnöke stílusát, megfenyegette a Magyar Jelen munkatársait",2025-12-23 13:47:36+00:00,Belföld,"AMagyar Jelenarról írt, hogy nagy port kavartMagyar Pétervasárnapi kijelentése. A Tisza elnöke Újpesten egy hozzá odalépő férfinek, aki azt kérdezte tőle, lesz-e kiállás Lakatos Márk áldozatai mellett, már-már a stylist védelmében azt mondta, hogy Lakatos„pert nyert az őt rágalmazókkal”szemben.Emlékezetes, hogy az idézett párbeszédről a portál Facebook-oldalára egy vágatlan videófelvétel is kikerült. Ehhez Tanács Zoltán, a Tisza politikusa és egyik vezetője az alábbi hozzászólást fűzte, melyben állásuk elvesztésével fenyegette meg a Magyar Jelen szerkesztőségét:„Ez a szintű propaganda bűncselekmény. Áprilistól az a minimum, hogy nem lesz munkája egy propagandistának sem, de nagyon remélem, hogy a fél életét is bíróságon tölti majd mindenki, aki ebben részt vesz. A propaganda TV tulajdonosától kezdve az utolsó hírszerkesztőig és riporterig”.Tanács a fentiekhez hozzáfűzte, hogy a sajtóperekből befolyó összegeket gyermekvédelemre költik majd, valamint azt is leszögezte, hogy„a legaljasabb propagandisták és tulajdonosaik pedig jó eséllyel mennek a börtönbe, mert az egész bűnös hálózatot teljességgel illegálisan, közpénzek illegális felhasználásával finanszírozzák évek óta”. Utóbbi állítását Magyar Péter tanácsadója azonban semmilyen módon nem támasztotta alá – jegyezte meg a lap.Lipták Tamás, a Magyar Jelen munkatársa a történtek kapcsán valamivel később kifejtette véleményét. Mint fogalmazott,a kommunisták voltak azok Magyarországon, akik világnézet és a párthoz való hűség alapján döntötték el, ki dolgozhat bizonyos helyeken és ki nem”.aki emlékeztetett, hogy a tiszás kommentelők mellett Magyar Péter is rendszeresen fenyegetőzik azzal, hogy az általa propagandistának vélt újságíróknak nem lesz állása jövő áprilistól, amennyiben ők nyerik a választásokat.Legalább az kiderül a Magyar Jelen oldalára írt kommentből, hogy a kommunistákéhoz hasonló tisztogatások, a magáncégek alkalmazottainak meghurcolása szerepel majd a programjukban. Igazi komcsi tempó”.– húzta alá Lipták.Az újságíró egy „rossz hírrel” zárta bejegyzését. Közölte, ahogy korábban is írt cikkeket, könyvet, és készített műsorokat fizetés nélkül, pusztán világnézeti elkötelezettségéből fakadóan, és ugyanúgy folytatni fogja ezt a tevékenységet akkor is, ha április után valóban állás nélkül maradna.Horváth Tamás, a Magyar Jelen főszerkesztője pedig közösségi oldalán arra mutatott rá, hogy Tanács Zoltán nem egy„mezei kommentelő”, hanem a„rendszerváltásra”készülő legnagyobb ellenzéki párt egyik országgyűlési képviselőjelöltje. Horváth szerint ebben a minőségében pedig még súlyosabb a Tiszától független médiamunkásokat fenyegető hozzászólása.A lap főszerkesztője ironikusan még azt is hozzátette, hogy itt,„a posztszocialista félperiférián meg örülhetünk is, ugyanis akár közénk is lövethetne”.Nyitókép: Képernyőfotó",https://mandiner.hu/belfold/2025/12/ez-a-kommunistatempo-tanacs-zoltan-is-atvette-a-fonoke-stilusat-megfenyegette-a-magyar-jelen-munkatarsait
Futótűzként terjed a hír az orosz sajtóban: ez a magyar párt nyíltan támogatja Putyint az ukrajnai háborúban,2025-12-23 13:38:41+00:00,Külföld,"Thürmer Gyula, a Magyar Munkáspárt elnöke bejelentette, hogy pártja az Oroszországi Föderáció Kommunista Pártjával (KPRF) közösen„Moszkva-Budapest”információs pontot hozna létre – írja többek között aRia Novosztyi.A cél, hogy magyar nyelvű tájékoztatást adjanak az oroszországi eseményekről és népszerűsítsék az orosz eredményeket a magyar társadalom körében. Thürmer szerint ezzel ellensúlyoznák a nyugati média hatását, valamint erősítenék a tudományos és kulturális kapcsolatokat. Thürmer hangsúlyozta: támogatják Oroszország ukrajnai katonai műveletét éskiállnak amellett, hogyOroszországvisszaszerezze „történelmi területeit”,mertszerinte ez szolgálja Magyarország érdekeit is.A cikket Magyarország megújult médiafigyelője, az OBSERVER szemlézte a mandiner.hu számára.Nyitókép: Alexander KAZAKOV / POOL / AFP",https://mandiner.hu/kulfold/2025/12/futotuzkent-terjed-a-hir-az-orosz-sajtoban-ez-a-magyar-part-nyiltan-tamogatja-putyint-az-ukrajnai-haboruban
