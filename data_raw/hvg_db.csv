title,pub_date,category,body,link
Remény cukorbetegeknek: csuklón viselhető mindent mérő eszköz,2025-12-24 15:03:00+00:00,Tech,"A San Diego-i Kaliforniai Egyetem kutatói egy olyan csuklópántot dolgoztak ki, amelyik folyamatosan nyomon követi viselőjének vércukorszintjét, sőt még további olyan szív- és érrendszeri paramétereket, amelyek összefüggésben lehetnek ezzel a betegséggel és az általános egészségi állapottal.Ez a sokoldalúság nem véletlen, a kutatók ugyanis úgy gondolták, hogy a cukorbetegség kezeléséhez kevés egyetlen célzott mérés, ugyanis olyan tényezők is befolyásolják a vércukorszintet és a szív egészségét, mint a stressz, a testmozgás és az alkoholfogyasztás. Ezeket viszont a hagyományos monitorozó rendszerek nem tudják teljes egészében rögzíteni.„A glükóz-, laktát-, alkohol- és szív- és érrendszeri jelek valós idejű nyomon követésével ez a csuklópánt segíthet az embereknek jobban megérteni egészségi állapotukat, és lehetővé teszi a cukorbetegség kockázatának csökkentésére irányuló korai intézkedéseket” – mondta An-Yi Chang, aNature Biomedical Engineeringfolyóiratban megjelent tanulmány társszerzője.A rugalmas csuklópánt egy mikrotűket tartalmazó tömbből áll, amely fájdalommentesen mintát vesz a bőr alatti szövetközi folyadékból, hogy valós időben mérje a vércukor-, a laktát- és az alkoholszintet az apró tűkbe ágyazott három különböző enzim segítségével. A mikrotű-tömböt a viselési időszakok személyre szabása érdekében egyszerűen lehet cserélni. Ez csökkenti az allergiás reakciók vagy fertőzések kockázatát, miközben gondoskodik a hosszabb távú használatról.A rugalmas csuklópánt méri viselője vércukor-, laktát- és alkoholszintjét, valamint a vérnyomást, az artériás merevséget és a pulzusszámotAn-Yi ChangEmellett a csuklópánt ultrahangos érzékelőrendszert is használ a vérnyomás és az artériás merevség mérésére, míg az EKG-érzékelők közvetlenül a csuklópulzusokból mérik a pulzusszámot. Ezek a fiziológiai jelek a szív- és érrendszeri kockázat kulcsfontosságú mutatói, amelyek gyakran emelkedettek a cukorbetegeknél, viszont ritkán monitorozzák folyamatosan a klinikai környezeten kívül – magyarázták a kutatók.Az érzékelőkből származó adatokat a csuklópánthoz csatlakoztatott okoseszköz mutatja. A pánt viselője így valós időben láthatja, hogyan befolyásolják a napi tevékenységei, például az étkezés, az alkoholfogyasztás vagy a testmozgás a testét, és így személyre szabott betekintést nyerhet szervezete anyagcsere-, illetve szív- és érrendszeri válaszaiba. Ez segíthet a betegeknek és az orvosoknak a veszélyes trendek azonosításában, mielőtt azok súlyosbodnának, potenciálisan figyelmeztetve a felhasználókat azokra a szív- és érrendszeri kockázatokra, amelyeket a hagyományos vércukormérők nem észlelnének.A tesztekben a csuklópánt remekül helyt állt.  A vércukorszint eredményei megegyeztek a hagyományos vércukorszintmérő és a folyamatos glükózmonitor eredményeivel. Hasonló volt a helyzet az alkohol- és a laktátszinttel is.Ha máskor is tudni szeretne hasonló dolgokról, lájkoljaa HVG Tech rovatának Facebook-oldalát.",https://hvg.hu/tudomany/20251224_vercukorszintet-mero-csuklon-viselheto-eszkoz
Lemeszelték a gyorshajtó Mikulást,2025-12-24 14:56:55+00:00,Élet+Stílus,"A BBC beszámolója szerint a rend éber őrei nem büntették meg a Mikulást, csak figyelmeztették, hogy miközben siet az északi sark felé, sok vad lehet az utak mentén, “Egy kicsit túl gyorsan repült” – tették hozzá a vidám beszélgetés során.",https://hvg.hu/elet/20251224_Lemeszeltek-a-gyorshajto-Mikulast
"Évszázadokat várt arra a franciák Caravaggiója, hogy végre felfedezzék titokzatos képeit",2025-12-24 14:30:00+00:00,hvg360,"Néhány napos bepólyált csecsemő alszik az édesanyja karjaiban, mellettük egy idősebb asszony ül, bal kezében gyertya, jobbját védelmezőn tartja a pici fölé, eltakarva a lángot. Egyszerű, hétköznap esti jelenet – a kép címe:Az újszülött–, ám ahogyan a láthatatlan forrásból a sárgásvöröses, meleg fény megvilágítja az arcokat, és megmutatja, milyen áhítattal szemlélik a nők a gyermeket, varázslatos hangulat árad szét a festményen, és szabadulni sem lehet attól a gondolattól, hogy valójában Jézust, Máriát és a nagymamát, Annát látjuk. A remekmű az egyik csúcspontja annak a párizsi kiállításnak, amelyen majd’ harminc év után gyűjtötték ismét egybe a XVII. századi festő, Georges de La Tour néhány tucat alkotását.Aligha véletlen, hogy világszerte keveset mond a mester neve, maguk a franciák is csak rövid ideje tartják számon önálló alkotóként. Az 1652-ben, 59 évesen elhunyt La Tour hiába számított kora egyik sztárjának, szinte azon nyomban elfeledték, és csak közel háromszáz évvel később került a művészettörténészek, majd a nagyközönség látókörébe. Hasonló sors jutott neki, mint híres holland kortársának, Johannes Vermeernek, ám még aLeány gyöngy fülbevalóvalalkotójának sem kellett ilyen sokáig „várnia” a felfedezésre.La Tour első képeit egy 1934-es párizsi tárlaton ismerhették meg a franciák, akikre valóságos sokként hatott, hogy a korábban Diego Velázqueznek, Francisco de Zurbaránnak vagy épp Vermeernek tulajdonított festményeknek új alkotójuk van. Az akkori katalógusban ki is emelték a kurátorok, hogy La Tour nagyságát azok a mesterek bizonyítják és garantálják, akikkel addig összekeverték.",https://hvg.hu/360/20251224_Georges-de-La-Tour-francia-festo-tenebrizmus-Gyertyafenyben-furdott
Zelenszkij újabb engedményt tett a béke érdekében,2025-12-24 14:27:43+00:00,Világ,"A hétvégén Floridában az amerikai és ukrán küldöttek által elfogadott 20 pontos tervet ismertetve az ukrán államfő elmondta, az oroszok szerdán válaszolnak, miután az amerikaiak tárgyaltak velük. A tervet „a háború befejezésének fő keretének” nevezte és hozzátette: az USA, a NATO és az európaiak biztonsági garanciákat javasolnak egy összehangolt katonai válaszlépéshez, ha Oroszország újra megtámadná Ukrajnát. Az Ukrajna keleti részén fekvő Donyec-medence (Donbasz) kulcsfontosságú kérdésével kapcsolatban Zelenszkij közölte, egy „szabad gazdasági övezet” lehetséges megoldás lenne.A kijevi vezető arról is beszélt, ugyan Ukrajna ellenzi, hogy kivonja csapatait az oroszok által magukénak követelt területekről, ám az amerikai tárgyalók egy demilitarizált övezet vagy egy szabad gazdasági régió létrehozását fontolgatják. Hozzátette: az ukrán csapatok által elhagyott területeket Ukrajnának kell ellenőrzése alatt tartania. „Két lehetőség van, vagy folytatódik a háború, vagy döntés születik a gazdasági övezet létrehozásáról” – magyarázta.A 20 pontból álló terv annak az eredetileg 28 pontos amerikai dokumentumnak az átdolgozott változata, amelyről Steve Witkoff amerikai különképviselő néhány héttel ezelőtt egyeztetett az oroszokkal, és amely elemzők szerint a Kreml követeléseihez igazodik. Az oroszok ragaszkodnak ahhoz, hogy Ukrajna a béke megállapodásért cserébe vonuljon ki saját területének csaknem egynegyedéről.Az érzékeny kérdéseket, köztük a területi kérdéseket „vezetői szinten” kell megoldani, de az új tervezet komoly biztonsági garanciákat és 800 ezer fős katonai erőt biztosítana Ukrajnának – magyarázta Zelenszkij elnök.",https://hvg.hu/vilag/20251224_Zelenszkij-ujabb-engedmenyt-tett-a-beke-erdekeben
"Az unokák, a medve bajsza és Mészáros Lőrinc: itt az idei karácsonyi bullshit-bingó az ünnepi beszélgetésekhez",2025-12-24 13:53:00+00:00,Élet+Stílus,"Ha nem lenne téma a karácsonyi vacsoránál, akkor sem kell aggódni, megjelent a friss, ropogós 2025-ös bullshit-bingó. Olyan témákat lehet feldobni, mint a „Brüsszelben is van ám korrupció”, vagy „csak húzgálják még mindig a medve bajszát”, amire lehet kontrázni egy jó propagandázással, vagy Mészáros Lőrinccel. Meg lehet vele alapozni a jó hangulatot…Abingót itt éri elés valami ilyesmire számítson:e! Bullshit bingó.unnepiebed.hu",https://hvg.hu/elet/20251224_karacsonyi-bullshit-bingo-unnepi-beszelgetes
"Kiderült, miért zuhant le a líbiai vezérkar gépe Törökországban",2025-12-24 13:28:00+00:00,Világ,"A török hatóságok megtalálták a feketedobozát annak a repülőgépnek, amely előző nap – fedélzetén a líbiai vezérkari főnökkel és más magas rangú katonatisztekkel – zuhant le Ankarától nem messze – jelentette be szerdán Ali Yerlikaya török belügyminiszter.A tárcavezető, aki maga is ellátogatott a szerencsétlenség helyszínére elmondta, hogy megkezdték a doboz vizsgálatát.Bejelentéséből kiderült, hogy a fedélzeten – Mohammed Ali Ahmed al-Haddad vezérkari főnökkel együtt – nyolcan utaztak, jóllehet kedden öt utasról adtak hírt. Az újabb tájékoztatás szerint az áldozatok al-Haddad, a líbiai fegyveres erők négy másik tagja – El-Fitúri Grejbil, a szárazföldi erők parancsnoka, Mahmúd el-Katávi tábornok, a hadsereg gyártásért felelős vezetője, Mohammed el-Aszávi Diáb, a vezérkari főnök tanácsadója és Mohammed Omár Mahdzsúb, a hadsereg egyik fotósa –, valamint a személyzet három tagja. A roncsok három négyzetkilométernyi területen szóródtak szét.Lezuhant Törökország felett a líbiai hadsereg vezérkari főnökét szállító gépA török belügyminiszter szerint kényszerleszállást kért a Tripoliba tartó gép, azonban ezután elvesztették a rádiókapcsolatot.Yerlikaya megerősítette, hogy műszaki hiba okozta a Falcon 50-es típusú sugárhajtású üzleti kisgép tragédiáját, amely alig 40 perccel az Ankarából történt felszállás után következett be. Mint mondta, a pilóta már a felszállás után jelentette a hibát és megpróbált visszafordulni, Hayama fölött azonban elvesztették vele a kapcsolatot.Hozzátette, hogy a szerencsétlenség nyomán a roncsok három négyzetkilométeres körzetben szóródtak szét, és a mentőszolgálatok részéről összesen 408-an igyekeznek eltávolítani a romokat a helyszínről és kiemelni a holttesteket.Yilmaz Tunc török igazságügyi miniszter bejelentette, hogy az ankarai ügyészség nyomozást indított. Szerda reggel egy 22 fős líbiai delegáció érkezett Törökországba, hogy segítse a hatóságok munkáját, beleértve a holttestek azonosítását is, amelyen a halottkémek már dolgoznak.A líbiai vezérkari főnök látogatását korábban a török védelmi tárca jelentette. Haddad Ankarában Yasar Güler török védelmi miniszterrel, Selcuk Bayraktaroglu vezérkari főnökkel és más katonai vezetőkkel egyeztetett.Al-Haddad volt a nyugat-líbiai erők legmagasabb rangú parancsnoka és kulcsfontosságú szerepe volt az ENSZ égisze alatt jelenleg is zajló, a politikailag kettészakadt Líbia újraegyesítését célzó tárgyalásokban.Az észak-afrikai ország politikai és területi értelemben is megosztott állam. Nyugaton az Abdulhamid Mohammed Dbeibah ügyvezető miniszterelnök vezette kabinet, az ország déli és keleti térségeiben pedig a Halifa Haftár hadúrral szövetséges kelet-líbiai kormányzat gyakorolja a hatalmat.(Fotó: AFP/Adem Altan)",https://hvg.hu/vilag/20251224_libiai-vezerkar-torokorszag-repulogep-baleset-fekete-doboz
A magyar Nobel-díjastól az amerikai pápáig: az év képei 2025-ben,2025-12-24 13:00:00+00:00,Világ,A képre kattintva galéria nyílik.— gallery control —Nyitóképünkön Krasznaihorkai László átveszi Nobel-díját. Fotó: AFP / Jonathan Nackstrand,https://hvg.hu/vilag/20251224_Ev-kepei-galeria-2025
"Karácsony Gergely: „A családokat szétszakító esztelen háborút ne intézzük el egy legyintéssel, hogy ez nem a mi országunk”",2025-12-24 12:52:41+00:00,Itthon,"Ne a közöny, hanem a szeretet vezérelje a gondolatainkat akkor, amikor azt látjuk, hogy állami gondozott gyerekeket bántanak olyan felnőttek, akiknek szeretetet kellene adniuk, akiknek épp a család biztonságát kellene pótolniuk – mondta Karácsony Gergely szerdán közzétett ünnepi videóüzenetében.A főpolgármester szerint sokak lelkét üli meg most a düh és a felháborodás, a fájdalom és talán a kétségbeesés is: mi lesz velünk, mi tart össze még bennünket, ha a legősibb, a legalapvetőbb, legbensőbb és legmélyebb erkölcsi meggyőződésünket, az ember egyetemes lelkiismeretét éri ilyen sérelem.Karácsony Gergely alapvető, mindent felülíró, és valójában magától értetődően egyszerű igazságnak nevezte, hogy a gyengéket megvédjük, az elesetteket felemeljük, és szolgáljuk azokat is, sőt elősorban azokat, akik kiszolgáltatottak. „Hogy azok az intézményeink, amelyek a gyengék védelmezésére, a kiszolgáltatottak szolgálatára lennének hivatottak, nem lehetnek soha többé a hatalommal való visszaélés és a cserbenhagyás helyei, olyan helyek, amelyek újratermelik, sőt felerősítik a reménytelenséget és a sorstalanságot” – utalt a gyermekotthonokban történtvisszaélésekre.„Emelkedjünk felül a fásultságunkon, a kimerültségünkön, és győzzük le a közönyt. Ne fordítsuk el a fejünket, ha magára maradt, segítségre szoruló embert látunk az utcán. A szomszédunkban zajló, családokat szétszakító esztelen háborút ne intézzük el egy legyintéssel, hogy ez nem a mi országunk” – mondta.Kitért arra, hogy ma Budapesten minden második, 30 év alatti hajléktalansággal élő ember korábban állami gondozott volt, az idősebb hajléktalansággal élők harmada-negyede került az állami gondozásból az utcára, szegénységből a nincstelenségbe, reményvesztettségből a reménytelenségbe.„Na, szia mentő! – én ezt a mondatot viszem magammal az ünnepekre, ahogyan a négyéves kisfiú köszönt a telefonba beteg édesanyja mellől, mert tudta, hogyan kell segítséget kérni, és tudta azt is, van kitől. Mindig van kitől. (…) Ha bízhatunk a támogatásra létrehozott intézményekben és ha tudhatjuk, hogy bármikor bekopogtathatunk a szomszédba is, ha segítségre van szükségünk, ez tesz bennünket közösségé” – mondta Karácsony Gergely.4 éves kisfiú mentette meg az édesanyja életét BudapestenAz Országos Mentőszolgálat hangfelvételt is közzétett az elképesztően talpraesett (és nem kevésbé cuki) óvodás telefonhívásáról.A főpolgármester hangsúlyozta: Budapest azért ragaszkodik az emberi méltóság egyenlőségéhez, azért ragaszkodik a szolidaritáshoz, „mert a nemzet fővárosa csak így teljesítheti be azt a morális felelősségét, hogy legyen honnan visszatérni, ha egyszer képessé válunk megbékíteni hazát, megbékíteni a lelkünket, és megtalálni újra mindazt, ami nemzetté emel bennünket”.",https://hvg.hu/itthon/20251224_karacsony-gergely-uzenet-budapest
"A zebra és a Z generáció: az alkohol még mindig öl, butít és nyomorba dönt, de talán kevesebb áldozata lesz",2025-12-24 12:30:00+00:00,hvg360,"Fenntartható fejlődés 2026A cikk a Fenntartható fejlődés 2026 című magazinban jelent meg először. A kiadványnak a hvg360-on megjelent cikkeititt találja. A magazinitt rendelhető meg.A zebra nemcsak a magyar belpolitikában vált jelképes állattá, hanem az 1990-es évek közepe és a 2010-es évek eleje között született Z generáció alkoholfogyasztási szokásaival kapcsolatban is. Azt jelenti, hogye korosztály tagjai a felmérések szerint felváltva isznak alkoholt és alkoholmentes italokat, és ebben az egészségtudatosság mellett a fenntarthatóság igénye is szerepet játszik.Olyan alkoholmentes vagy alacsony alkoholtartalmú italokat fogyasztanak, amelyeknek vannak alkoholos megfelelőik. Az esetek négyötöd részében ez sör, a maradék pedig az ilyen tulajdonságokkal bíró égetett szesz és a bor. Napjainkban világszerte feljövőben vannak a palackozott koktélok – angolszász iparági szleng szerint mocktailok –, amelyek a megszokott mojitó vagy cuba libre élményét kínálják, csak éppen jóval alacsonyabb alkoholtartalommal.Dobogós helyenA globális alkoholpiac 1800 milliárd dolláros tengerében egyelőre nem több apró cseppnél az alkoholmentes és alacsony alkoholtartalmú italok (az angolból átvett rövidítéssel NoLo, azaz non-alcoholic és low alcohol) nagyjából 20 milliárdos forgalma. Ám míg a „hagyományos” szeszes italok eladásai alig emelkednek, a londoni székhelyű IWSR iparági elemzőcég előrejelzése szerint a NoLo-szektor 2024–2028 között évi átlagban legalább 4 százalékos ütemben növekszik. Ezt a globális NoLo-piac 70 százalékát adó tíz ország (USA, Kanada, Nagy-Britannia, Franciaország, Spanyolország, Németország, Dél-Afrika, Japán, Ausztrália és Brazília) trendjéből szűrték le.",https://hvg.hu/360/20251224_fenntarthato-fejlodes-2026-Jozan-mamor
"Az Európai Bizottság elítélte, hogy Washington kitiltott öt európai tisztségviselőt az USA-ból",2025-12-24 12:22:00+00:00,Gazdaság,"Az Európai Bizottság elítélte, hogy az amerikai külügyminisztérium beutazási tilalmat rendelt el öt európai, köztük egy volt EU-s tisztségviselő ellen, az online tér “cenzúrázására” hivatkozva.„Az Európai Bizottság határozottan elítéli az Egyesült Államok döntését, amely utazási korlátozásokat vezet be öt európai személlyel, köztük Thierry Breton volt európai biztossal szemben” – fogalmazott közleményében a brüsszeli testület szerdán.Kijelentették: a szólásszabadság alapvető jog Európában, és az Egyesült Államokkal közösen képviselt érték a demokratikus világban.„Az EU egy nyitott, szabályokon alapuló egységes piac, ahol szuverén jogunk van a gazdasági tevékenységet demokratikus értékeinkkel és nemzetközi kötelezettségvállalásainkkal összhangban szabályozni” – fogalmaztak.Amerikai szankciós listára kerülhetnek uniós tisztviselők az EU digitális szabályozása miattA tervek szerint vízumkorlátozással sújtanák azokat az uniós vagy tagállami hivatalnokokat, akik végrehajtják a 2024-ben hatályba lépett törvényt.Az uniós bizottság hangsúlyozta: az EU digitális szabályai biztonságos, tisztességes és egyenlő versenyfeltételeket szavatolnak minden vállalat számára, tisztességesen és megkülönböztetés nélkül alkalmazva. Közölték: az Európai Bizottság magyarázatot vár az Egyesült Államok hatóságaitól, miközben továbbra is együttműködik Washingtonnal.„Szükség esetén azonban gyorsan és határozott válaszlépéseket teszünk szabályozási autonómiánk védelme érdekében az indokolatlan intézkedésekkel szemben – tette hozzá közleményében az uniós bizottság.Az Egyesült Államok öt európai – köztük Thierry Breton volt európai uniós biztos – ellen vezetett be beutazási tilalmat; a lépést az amerikai külügyminisztérium keddi közleménye az amerikai online platformok cenzúrázásával indokolta.Az öt érintett a tárca közleménye szerint „cenzúrát próbált rákényszeríteni az amerikai platformokra, igyekezve elnyomni azokat az amerikai nézőpontokat, amelyekkel nem értenek egyet”.(Fotó: AFP / Brendan Smialowski)",https://hvg.hu/gazdasag/20251224_europai-bizottsag-kitiltas-tisztsegviselok
Öt ukrán régió maradt áram nélkül egy hatalmas orosz dróntámadás miatt,2025-12-24 11:51:29+00:00,Világ,"„Éjszaka az ellenség folytatta az energetikai infrastruktúra támadását. Ennek eredményeként reggel újabb áramkimaradások voltak a Szumi, Dnyipropetrovszk, Herszon, Harkiv és Csernyihiv megyékben” – olvasható az ukrán energiaügyi minisztérium jelentésében.AzUnioncikke szerint a szakemberek dolgoznak a helyreállításon. Ez volt decemberben a kilencedik nagy orosz támadás az ukrán energiarendszer ellen, Volodimir Zelenszkij ukrán elnök arról számolt be, hogy több tucat rakétával és több mint 650 drónnal támadták az infrastruktúrát.A minisztérium megjegyezte, hogy december 24-én Ukrajna minden régiójában sorra kikapcsolják az áramot a nap végéig. Az iparnak egy bizonyos határig korlátoznia kell a fogyasztást, mivel áramkorlátozási ütemtervek vannak érvényben.Korábban Volodimir Omelcsenko, a Razumkov Központ energiaprogramjainak igazgatója azt jósolta, hogy az ukránoknak átlagosan 2-4 áramkimaradásra kell számítaniuk a tél folyamán. Előrejelzései szerint a frontvonalban és a határ menti területeken, valamint Kijevben élő fogyasztókat sújtja majd ez leginkább, míg a nyugati régiókban szinte egyáltalán nem lesz áramkimaradás.",https://hvg.hu/vilag/20251224_ukran-regio-aramkimaradas-orosz-drontamadas
"Már augusztusban elindult néhány karácsonyi akció, az online vásárlások csúcsa pedig nem is decemberben van",2025-12-24 11:30:00+00:00,hvg360,"Egy igazán különleges karácsonyi vásárba futottam bele idén, olyanba, amit valószínűleg soha nem fogok elfelejteni. A családdal mentünk be a Köki Terminál egyik boltjába, amikor észrevettük: tömött sorokban álltak egymásra rakva a karácsonyfadíszek, embermagasságból a földig lógatott girlandok, kicsit arrébb csomagolópapírok, mikulásjelmezek, manó- és rénszarvasfigurák, ami csak kell.Tudják, mi volt ebben az igazán különleges? Hogy augusztus 28-án történt. Most visszakerestem, 33 fok volt aznap, elsőfokú hőségriasztás, ha jól emlékszem, azért kellett egyáltalán boltba mennünk, mert még gyorsan az iskolakezdéshez kerestünk valamit. Aztán mentünk tovább inkább strandolni.Ahogy a régi mém mondja, két farkas lakozik bennem. Az egyik júliusban szeretné elintézni a karácsonyi bevásárlást, hogy decemberben már bolt közelébe se kelljen mennem, a másik sikítófrászt kap, ha november közepén karácsonyi díszkivilágítást lát, hagyjanak csak békén olyankor még ezzel.Elkezdtem utánajárni, vajon mi lehet a legkorábban induló karácsonyi akciózás. Sok nyugati nagy turistacélpont már a nyár kellős közepén kinyitja a saját karácsonyi tematikájú boltját, hogy az ott járó vendégek vihessenek valamit, amit majd otthon előszedhetnek decemberben. Így kellett megtudnom, hogylegalább nyolc hely létezik Európa-szerte, ahol az év mind a tizenkét hónapjában karácsonyi árukat tesznek ki a polcokra.Rábukkantam olyan honlapra is, ahol rendkívül tudatos vásárlóknak osztogatnak tanácsokat arról, miként érdemes keresni a leárazásokat a nyár közepétől az igazán jó karácsony elé – és rájöttem, ez sem az én világom. De vajon mások hogy vannak ezzel? Erre már egészen használható számokat lehet találni, ha megnézzük a KSH számait a bolti forgalomról.",https://hvg.hu/360/20251224_Premium-hirlevelek-Adatbanyasz-karacsony-bevasarlas-kereskedelem
NNGYK: 46 ezren fordultak orvoshoz influenzaszerű tünetekkel egy hét alatt,2025-12-24 11:24:00+00:00,Itthon,"Magyarországon a múlt héten 46 ezren fordultak orvoshoz influenzaszerű tünetekkel – közölte a Nemzeti Népegészségügyi és Gyógyszerészeti Központ (NNGYK) szerdán közzétett heti jelentésében. Akut légúti fertőzés tüneteivel 250 500-an keresték fel orvosukat.Azt írták: az akut légúti fertőzéssel orvoshoz fordulók 46 százaléka 14 év alatti, 26,3 százaléka 15-34 éves fiatal felnőtt volt, 17,9 százalékuk 35-59 éves, 9,8 százalékuk pedig a 60 éven felüliek korcsoportjába tartozott.Az influenzaszerű tünetekkel orvoshoz fordulók 36,1 százaléka volt 14 év alatti, 33,2 százaléka 15-34 éves fiatal felnőtt, 22,4 százalékuk 35-59 éves, 8,3 százalékuk pedig a 60 éven felüliek korcsoportjába tartozott.Az év 51. hetében 17 közigazgatási területen nőtt, két közigazgatási területen – Csongrád-Csanád és Nógrád vármegyében – csökkent, Zala vármegyében pedig nem változott az influenzás tünetekkel orvoshoz fordulók gyakorisága az előző héthez viszonyítva.December 15. és 21. között Komárom-Esztergom, Győr-Moson-Sopron és Fejér vármegyében volt a legtöbb beteg, míg Bács-Kiskun, Csongrád-Csanád és Baranya vármegyében a legkevesebb.Az 51. héten akut légúti megbetegedések halmozódásáról hat jelentés érkezett Fejér, Komárom-Esztergom, Vas és Zala vármegye területéről. A járványok két óvodát, egy bölcsőde és óvodát, két általános iskolát, továbbá egy idősotthont érintettek. Öt járványban vettek mintát és történt a laboratóriumi vizsgálatok mind az öt esetben kimutatták az influenza A vírust.Kórházba az 51. héten 167 embert vettek fel súlyos, akut légúti fertőzés miatt, közülük tízen szorultak intenzív/szubintenzív ellátásra.December 15. és 21. között összesen 2385 vizsgálati anyagot dolgoztak fel az NNGYK laboratóriumában. Ebből 135 mintában az influenza valamelyik típusát, 12-nél légúti RSV (légúti óriássejtes vírus), 431-ben koronavírus-fertőzést igazoltak.(Képünk illusztráció)",https://hvg.hu/itthon/20251224_nngyk-orvos-influenza-tunetek
"Amikor Orbán Viktor túllőtt a célon – 2025 magyarországi krónikája, 1. rész",2025-12-24 11:15:00+00:00,hvg360,"JANUÁR 4. – Orbán nyaralásaiMagánúton Indiába látogatott Orbán Viktor kormányfő – erről posztolt közösségi oldalán Hadházy Ákos független országgyűlési képviselő. A miniszterelnök tagadta, hogy ez luxusút lett és egy hagyományos ájurvédikus volna, állítása szerint gyermekkori olvasásélményei sarkallták arra, hogy a portugál hajós, Vasco da Gama nyomán Indiába látogasson. Arra a felvetésre, hogy gyógykezelésre érkezett volna az ázsiai országba, azt mondta, csupán megkérte Krisna Kumart, aki az indiai orvoslás szakértője, gyógyító központot vezet Magyarországon, hogy kalauzolja végig a régió kulturális látnivalóin.Tamás Ervin: Orbán Indiában – nem csoda, ha az állampolgárból előbújik a kisördögA miniszterelnök nyilván nem véletlenül próbálta a népes indiai kiruccanást titokban tartani. Nem azért, mert ez magánügy, csak a kínos kérdéseknek akarta elejét venni. Vélemény.Kérdéseket hozott elő a miniszterelnök augusztusi horvátországi nyaralása is, mivel magánrepülőn utazott Brac szigetének környékére. A gépet a kormányfő tanácsadójának, Schmidt Máriának a cége, a Budapesti Ingatlanhasznosítási és Fejlesztési Nyrt. birtokolja, márpedig a cég az Orbán-kormány időszakában többször is üzleti kapcsolatba került az állammal. Orbán a nyaraláson készítette el a „győzelmi tervet” a 2026-os választásokra, többek között sajtótanácsadója, Kaminski Fanny és politikai igazgatója, Orbán Balázs társaságában.Orbán Viktor egy titkolni próbált nyári magánrepülős útját leplezte le a 444Úgy tűnik, a miniszterelnök az ismertnél korábban kezdte nyaralását Brač szigetén, ahonnan a 444.hu szerint augusztus 19-én egy Bombardier luxusjettel egyszer már haza is tért, majd két nappal később, a már ismertek szerint egy Schmidt Mária érdekeltségébe tartozó repülővel tért vissza. Az eddig nem ismert út költsége többmilliós is lehet.Szeptemberben a Magyar Labdarúgó-szövetség költségén ismét magángépet vett igénybe a futballválogatott írországi meccsére, de további részleteket nem adtak ki Orbán külföldi útjairól, mondván, azokat 2030-ig titkosították.",https://hvg.hu/360/20251224_hvg-Az-ev-kronikaja-2025-Magyarorszag-1-resz
Itt az új csodaszer: kefir és rost,2025-12-24 11:03:00+00:00,Tech,"Egy ideje már ismert, hogy az omega-3 zsírsavak több, egymással összefüggő biológiai mechanizmuson keresztül csökkenthetik a szervezet gyulladásos folyamatait, többek között azzal, hogy segítik a speciális gyulladáscsökkentő molekulák képződését. Most viszont úgy tűnik, konkurensük akadt: a Nottinghami Egyetem kutatói úgy találták, hogy a kefir és a prebiotikus rost kombinációja jobban csökkenheti a gyulladást, mint az omega-3 kiegészítők.A szakemberek három táplálékkiegészítőt hasonlítottak össze: egy szinbiotikus táplálékkiegészítőt (prebiotikumok és probiotikumok keverékét), egy omega-3 kiegészítőt és egy prebiotikus növényi rostot. Bár mindhárom táplálékkiegészítőnél találtak gyulladáscsökkentésre utaló jeleket, de a legerősebb hatása egyértelműen a kefir alapú szinbiotikumnak volt. „Ez valószínűleg azért van, mert ez a fajta táplálékkiegészítő mind a jó mikrobákat, mind az azokat tápláló rostokat biztosítja” – állítja Dr. Amrita Vijay, a Nottinghami Egyetem vezető kutatója, aJournal of Translational Medicinefolyóiratban megjelent  tanulmány vezető szerzője. Azt is hozzátette, hogy ez a kombináció fokozza egy rövid szénláncú zsírsav, a butirát termelődését, amely viszont támogatja a bélrendszer immunitását és segít csökkenteni a gyulladást.A szinbiotikumok fogyasztása tehát egyszerű módja lehet annak, hogy a megfelelő táplálék mellett az egészséges bélmikrobákról is gondoskdjunk, azonban – figyelmeztetnek a kutatók – egyelőre még rengeteg ismeretlen tényező van ezekkel a kombinált kiegészítőkkel kapcsolatban, többek között ezek típusa, dózisa és időzítése.Mindenesetre vannak természetes megoldások, például bizonyos ételek kombinálása: a joghurt, ami a probiotikum, banánnal vagy bogyós gyümölcsökkel, amelyek a prebiotikumokat adják. Azonban nem kell túlságosan aggódni a tökéletes szinbiotikus ételpárosítás létrehozása miatt, hiszen ezt valószínűleg eléri az, aki sokféle ízletes ételt fogyaszt.És akkor mi a helyzet az omega-3 zsírsavakkal? Bár ez a kutatás kimutatta, hogy van, ami a gyulladáscsökkentés esetében felülmúlja ezeket, valójában kritikus fontosságúak az egészségünk szempontjából. Létfontosságú tápanyagok, amelyeket az élelmiszerekből (amelyek azért jobbak, mint a táplálékkiegészítőkből) kell bevinnünk, mert a szervezetünk nem képes előállítani őket.A maximális előnyök elérése érdekében a legjobb a probiotikumok, prebiotikumok és omega-3 zsírsav beillesztése az étrendbe. Vanessa King regisztrált dietetikus, Los Angeles-i Táplálkozási és Dietetikai Akadémia szóvivője egy példát is említ: egy igazán jóízű és egészséges reggeli a tojás (omega-3) avokádóval (prebiotikum) és savanyú káposztával (probiotikum).Ha máskor is tudni szeretne hasonló dolgokról, lájkoljaa HVG Tech rovatának tudományos felfedezésekről is hírt adó Facebook-oldalát.",https://hvg.hu/tudomany/20251224_szinbiotikumok-hatasa-gyulladas-csokkentese-omega3-zsirsavak
"Kenneth Rogoff: Kösse fel a gatyát, aki jövőre tőzsdézni akar",2025-12-24 11:00:00+00:00,hvg360,"A Project Syndicate-en közzétett tanulmányában Kenneth Rogoff harvardi professzor a gondok közé sorolja, hogy a befektetők nem tudják felmérni, miként hat a növekedésre és a vállalatok profitjára a mesterséges intelligencia. Ezért a következő időszakban igen nagy az esélye annak, hogy visszaesés következik be tőzsdei adásvételekben. Ez egyelőre nem okvetlenül vonatkozik az árakra, de a figyelmeztető jelzések már felvillantak.Egyre nehezebb nem észlelni a nyomást, ami kezdődik azzal, hogy geopolitikai bizonytalanság tölti el a világgazdaságot. Még ha létre is jön a tűzszünet Ukrajnában, Európa keleti végén nagy valószínűséggel évekig parázslik a feszültség.Közben Kína lélegzetelállító sebességgel bővíti hadiflottáját, és nem érdekes, hány drónt akar venni az USA – állítólag egymilliót –, Peking bizonyosan többet és jobbat gyárt. Azon kívül ott van Donald Trump amerikai elnök, aki rengeteget rombol, amióta visszatért. És semmi sem utal arra, hogy 2026-ban visszavenne az elszántságából vagy a keménykezűségéből, már ha az egészsége engedi.Nála minden nap új meglepetéssel szolgál, vagyis arra kell számítani, hogy meghosszabbodik a politikai ingatagság kora. Ráadásul lejár az amerikai jegybank szerepét betöltő Fed elnökének mandátuma és a Fehér Ház már bedobta, hogy olyasvalakit akar a helyébe kinevezni, aki vág a kamatokon, még akkor is, ha ez fokozza az infláció kockázatát.Azaz a következő év sokkal több rizikóval jár, mivel a világban az eladósodottság és az értékpapírok becslése egyre inkább elszakad a gazdasági alapoktól. Arról nem beszélve, hogy jövőre már sokkal jobban lehet érezni a Trump vám- és bevándorlási politikájának hatásait. És amikor a piacok észlelik, hogy lassul a fejlődés, amit várhatóan az árak emelkedése kísér, gyorsan eltűnhet a jelenlegi lelkes közhangulat.Az EU kénytelen lesz szemben nézni a saját igazság pillanatával. A legjobb forgatókönyv az lenne, ha jelentős lépést tenne a költségvetési unió felé, legalábbis az arra hajlandó tagok bevonásával. Ha ez nem megy, bármiféle komoly reformhoz lényegesen módosítani kell az alapszerződéseket, ideértve elsősorban az egyhangú döntéshozatal elvének eltörlését, mivel az megbénítja a határozatok elfogadását.Ha képes a szervezet geopolitikai tényezőként fellépni, az euró sokkal nagyobb helyet foglalhatna el a világ pénzügyeiben.Japán szintén bizonytalansági tényező, pl. azért, mert nem tudni, a tokiói központi bank meddig emeli az alapkamatot. Viszont a dollár várható leértékelődése stabilizálólag hat. Jelenleg ugyanis jócskán túlértékelt. A gyengébb amerikai fizetőeszköz olcsóbbá teszi a dollárban lebonyolított kivitelt a hazai alternatívákhoz képest, és ily módon elősegíti a piacok megnyugvását.Ezzel együtt inkább arra kell készülni, hogy amikor a befektetők felébrednek január 1-jén, a világgazdaság sokkal ingatagabb lesz, mint az idén volt. És amikor beüt ez a felismerés, senki se lepődjön meg azon, hogy a bizonytalanság önmagát gerjeszti – mutat ráKenneth Rogoff a Project Syndicate-en.",https://hvg.hu/360/20251224_Kenneth-Rogoff-lapszemle
Az állam segít a Ganz-Mávag kisvállalkozó hitelezőinek,2025-12-24 10:35:00+00:00,Gazdaság,"A „rendkívüli állami kárrendezés” célja a kormányrendelet szerint, hogy „megvédje a nemzetgazdaság stabilitását, valamint a hazai vállalkozásokat és munkahelyeket”.A hvg.hu már beszámolt atervezetről, amely kedd este jelent meg rendeletként.„Méltányosan” kártalanítaná a kormány a Ganz-Mávaggal kapcsolatban álló vállalkozásokatA kártérítés csekély összegű támogatásnak minősül, az érintettek legfeljebb 115 millió forintot kaphatnak így az államtól.Arról szól, hogy a felszámolás alatt álló Ganz-MaVag Invest Zártkörűen Működő Részvénytársaság és kapcsolt vállalkozásai károsultjai közül a kis- és közepes vállalkozásnak számító cégek méltányossági alapon legfeljebb 300 000 eurónak megfelelő összeget megkapnak, a tönkrement cég helyett az állam fizet. Bankok és a cégcsoport saját tagjai nem jogosultak a segítségre. Fontos szabály, hogy ha a támogatásra jogosult károsult megszűnt, például mert az óriáscég fizetésképtelensége miatt ő maga is tönkrement, akkor jogutódja kapja meg a pénzt, ha van olyan.Fizetésképtelenséget jelentett a Ganz-MaVagA Dunakeszi Járműjavítónál van gond.Az állami kárrendezés iránti igényt a rendelet hatálybalépését, azaz december 24-ét követő 120 napon belül lehet bejelenteni, és ez a határidő jogvesztő.A rendeletet kiegészítő kormányhatározat szerint Nagy Márton nemzetgazdasági miniszternek az érintettek „lehető leggyorsabb megsegítése céljából” a jövő évi költségvetésből 6,5 milliárd forint „rendelkezésre állásáról” kell gondoskodnia.",https://hvg.hu/gazdasag/20251224_ganz-mavag-kisvallalkozo-karrendezes
"Kollektív harag: azok ellen lázad a Z generáció a globális délen, akik korábban a szabadságért harcoltak",2025-12-24 10:30:00+00:00,hvg360,"Monkey D. Luffy majd’ három évtizedes harca beérni látszik. A One Piece című manga (japán képregény), majd anime (rajzfilm) fiktív kalózkapitánya számtalan epizódon át hősiesen küzdött a korrupt és zsarnoki világkormány ellen. Idén azonban mintha kilépett volna az animáció világából, és új életre kelt egy másik univerzumban. A globális délen fiatalok százezrei tüntettek a despotizmus és az esélyegyenlőtlenség ellen, Luffy legénységének halálfejes kalózzászlója pedig Indonéziától Madagaszkáron át Peruig a tiltakozások egyik jelképévé vált.De nemcsak a lobogó közös motívum, hanem a rigmusok és a követelések is azonosságot mutatnak. Elítélik a korrupciót, a demokratikus jogok eltiprását, a jövedelmi egyenlőtlenséget. A vagyon igazságosabb elosztását, érdemalapú társadalmat, működő oktatási és egészségügyi rendszert, munkalehetőséget és tisztességes megélhetést követelnek.A kapcsolódás oka nemcsak az, hogy a társadalmi problémák hasonlóak, hanem az is, hogy az ezeket a tüntetéseket vezető, 1997 és 2012 között született Z nemzedék az első, amely az internet korában nőtt föl.A nepáli, kenyai vagy perui fiatalok ugyanazokat a közösségi platformokat használják, ugyanazon az internetes kultúrán szocializálódtak. Kommunikálnak egymással, ösztönözik egymást, a szolidaritás érzése is kialakult bennük. Akárhol vannak is – hegyi falvakban, esőerdőkben vagy sivatagban –, egy nyelvet beszélnek, összeköti őket a TikTok, az Instagram, a Facebook vagy a Discord. A nepáli fiatalok büszkén állították, hogy indonéz társaiktól kaptak ösztökélést, Madagaszkáron pedig az ázsiai és főként a nepáli események szolgáltak példaként.",https://hvg.hu/360/20251224_a-z-generacio-felkelese-tuntetesek-digitalis-terero
Gesztenyés-szilvás bélszín vagy libamáj is lesz Várkonyi Andreáék karácsonyi menüjében,2025-12-24 10:24:27+00:00,Élet+Stílus,"A tradicio­nális fogások mellé gesztenyés-szilvás bélszín vagy libamáj is társul Várkonyi Andreáék a 24-i ebédjéhez, a bejgli pedig nem repedt ki – derült ki aBlikkcikkéből.Az igazi, nagy családi összejövetel azonban 25-én következik, vidéken, ahol már Várkonyi férje, Mészáros Lőrinc fog főzni, aki a kedvese szerint ebben a szerepkörben is megállja a helyét. „Amíg otthon én irányítok a konyhában, szabad tűzön a férjem a profi – mondta a lapnak Várkonyi. „Már hajnalban felkel, majd kemencében, bográcsban készül a vaddisznópörkölt, a fácánleves és mindenféle vadhúsok, 25-én ugyanis az egész család összeül, ami bizony több mint 40 embert is jelenthet, míg karácsony második napján hagyományosan az én szegedi családtagjaimat látogatjuk végig” – tette hozzá.Az ajándékokról azt mondta, hogy nem az érték a lényeg, az a fontos, hogy személyre szabott legyen az ajándék, legyen valami kötődés, utalás egy régi emlékre vagy kedvencre.Szeretem azt érezni, hogy az ajándék mögött van gondolat, és a férjem ezen a téren is kreatív, roppant figyelmes férfi – mondta.Emellett a karácsonyfa alá egy 51 szálból álló rózsacsokor is kerülni fog, mert a férjétől minden hófordulóra kap egy csokrot a házasságkötésük óta, ami 2021. szeptember 24-én volt. A csokor annyi szál rózsából áll, ahány hónapja házasok.Így néz ki Mészáros Lőrinc és Várkonyi Andrea karácsonyfája – fotóMost inkább a fehér, mint az arany dominál.",https://hvg.hu/elet/20251224_belszin-libamaj-karacsonyi-menu-varkonyi-andrea
"Robbanás történt Moszkvában, két rendőr meghalt",2025-12-24 10:05:54+00:00,Világ,"Három ember, köztük két közlekedési rendőr, életét vesztette egy robbanásban Moszkva déli részén – közölte szerdán az orosz Nyomozó Bizottság (SZK).„Két közlekedési rendőr gyanús személyt észlelt a rendőrautó közelében. Amikor megközelítették, hogy őrizetbe vegyék, a gyanúsított robbanószerkezetet hozott működésbe” – állt a tájékoztatásban.Az orosz fővárosi közlekedési rendőrsége a 24 éves Ilja Klimanov és a 25 éves Makszim Gorbunov rendőrhadnagy vesztette életét, aki 2023 októberében, illetve 2022 februárjában lépett szolgálatba. Utóbbi nős volt és egy kilenc hónapos kislányt hagyott árván.Az incidens szerdára virradó éjjel történt a Jeleckaja utcán. A nyomozók vizsgálják, hogy miként hozták működésbe a robbanószerkezetet, tanúkat hallgatnak ki és ellenőrzik a térfigyelő kamerák felvételeit.Az ügyben büntetőeljárás indult a hatósági személyek ellen elkövetett merénylet és a robbanószerkezet törvénytelen birtoklása címén.Kocsija alá rejtett bombával robbantottak fel egy orosz tábornokot MoszkvábanFanil Szarvarov a műveleti kiképzésért felelős osztály vezetője volt.",https://hvg.hu/vilag/20251224_robbanas-moszkva-rendorok
Euronews: Hogyan lépett túl az EU Orbánon az ukrán hitel ügyében?,2025-12-24 10:00:00+00:00,hvg360,"A portál alaposan feltérképezte, miként is történt, hogy a legutóbbi, kulcsfontosságú brüsszeli uniós csúcson egészen más megállapodás született Ukrajna megsegítésére, mint ami eredetileg a napirenden szerepelt. A kérdés annyira égető volt, hogy Ursula von der Leyen az Európai Bizottság elnöke, Friedrich Merz német kancellár és Bart de Wever belga miniszterelnök nem is vett részt a jelölt országok részére adott vacsorán. Inkább azt igyekeztek tisztázni a 24. órában, hogyan lehetne elérni, hogy Belgium ne ellenezze a Euroclearing brüsszeli elszámolóháznál lévő orosz források felhasználását Kijev javára.Csakhogy közben kiderült: Olaszország De Wever oldalára állt és a Fitch likviditási és a jogi kockázatokat lát az elképzelés valóra váltása esetén. Ezzel párhuzamosan Orbán Viktor magyar vezető adta belga kollégája alá a lovat, azt nyilatkozva, hogy az indítvány már halott. Illetékesek cáfolták a kijelentést, mégis látszott, hogy lehet valami abban, amit mond.Ezek után a Bizottság vezetője drámai módon azt közölte a részvevőkkel, hogy addig nem mennek haza, amíg nem jut nyugvópontra az ügy.",https://hvg.hu/360/20251224_Euronews-Hogyan-lepett-tul-az-EU-Orbanon-az-ukran-hitel-ugyeben
"Megjelent a rendelet a tanárok, a kulturális- és a szociális dolgozók béremeléséről",2025-12-24 09:47:00+00:00,Gazdaság,"A kedd esti, 240 oldalas Magyar Közlöny egyebek közt kihirdeti a már bejelentett minimálbér-emelést. Eszerint a teljes munkaidőben foglalkoztatott munkavállaló részére megállapított alapbér kötelező legkisebb összege 2026. január 1-jétől havibér esetén 322 800 forint, órabér esetén 1856 forint. A legalább középfokú iskolai végzettséget vagy középfokú szakképzettséget igénylő munkakörben foglalkoztatottak garantált bérminimuma teljes munkaidő esetén 373 200 forint.Ezen kívül több ágazatban hirdetett meg béremelést a kormány. A szakképzésben oktatók átlagos 10 százalékkal kapnak többet, bármely minisztériumhoz tartozik az iskolájuk. A havi alapbér kötelező legkisebb összege náluk 775 000 forint lesz.A tanároknál intézményi szinten átlagosan szintén 10 százalék a pótlékok, megbízási díjak nélküli illetmény emelése. Előírás, hogy a 2024/2025. tanévi teljesítményértékelés alapján 2025. szeptember 1-jével adott illetményemelés a foglalkoztatott számára egyértelműen meghatározott maradjon, és az összeg ne változzon.Ennek alapján máris módosították a nemrég meghirdetett, még hatályba se lépett tarifákat. Így a gyakornok fokozathoz tartozó havi illetmény 2026-ban 705 000 forint. Pedagógus I. besorolás esetén 718 000 forinttól 1 400 000 forintig, pedagógus II.-nél 725 000 forinttól 1 490 000 forintig, mesterpedagógus esetén 785 000 forinttól 1 790 000 forintig, kutatótanár esetén 915 000 forinttól 1 930 000 forintig terjedhet a bér.Tizenöt százalékkal emelik a fizetéseket a kulturális szférában: a pontos meghatározás szerint ez vonatkozik az állami, önkormányzati és egyházi fenntartású, továbbá a nemzetiségi önkormányzatok által fenntartott intézményekben és szervezetekben, a központi költségvetésből rendszeres támogatásban részesülő, kulturális közfeladat ellátására az állammal szerződött szervezetekben, az ezek tulajdonában lévő és kulturális közfeladatot ellátó gazdálkodó szervezet vagy az általuk fenntartott felsőoktatási intézmény kulturális közfeladatot ellátó szervezeti egységeiben, egyéb civil szervezetekben, a központi költségvetésből rendszeres támogatásban részesülő szervezetekben dolgozókra. A kulturális közfeladatot nem főtevékenységként ellátó intézmények és szervezetek esetében kizárólag a kulturális közfeladatok ellátására irányuló szakmai munkakörben foglalkoztatottak kapják meg az emelést „beépülő jelleggel”, a 2025. november 30-án fennálló alapbér, a bérpótlék és egyéb bérelemek együttes bruttó összegének, továbbá az illetménykiegészítés, az illetménypótlék és a rendszeres kereset-kiegészítés bruttó összegének alapulvételével kell megállapítani.Emelik a gyermekvédelmi gyámi pótlékot. A kiegészítő szociális pótlék bevezetésével megvalósuló emelés kiterjed az állami, önkormányzati, egyházi és civil fenntartók intézményeiben foglalkoztatottakra egyaránt, függetlenül attól, hogy szakmai vagy technikai munkakörben kerülnek foglalkoztatásra.A 2026. évi nevelőszülői többletdíj támogatás alapja 350 175 forint/ellátott/év. A kiegészítő támogatás nemrég, október végén megállapított összegét tovább növelik: a gyerek korától függő 655 000 – 716 650 forint helyett 715 000 – 776 560 forint az új összeg.Emellett új gyermekvédelmi és gyámügyi ügyintézői álláshelyeket létesítettek. Erre a jövő évtől évi 1,8 milliárd forintot utaltak ki, a gyermekotthoni férőhelyek bővítésére pedig jövőre 1,5 milliárdot.Arról is most döntött a kormány, hogy a büntetés-végrehajtási szervezet hivatásos állományának tagjait és igazgatási alkalmazottjait javítóintézethez is „át lehet rendelni”, vagyis most teremtették mega már meghozott intézkedésekjogi alapját.„A javítóintézetben nem lehet a büntetés-végrehajtási logika szerinti működés hosszú távú megoldás” – mondja a Magyar Kriminológiai TársaságÁllásfoglalásukban arra hívják fel a figyelmet, hogy most valódi, szakmailag megalapozott megoldásokra és a gyerekek védelmére kellene összpontosítani társadalmi szinten, nem pedig a konfliktus fokozására.Az ilyen átrendelés a büntetés-végrehajtás országos parancsnokának a jogköre, és négy hónapra szólhat, de meghosszabbítható. Az érintett bv-alkalmazottnak meg kell felelnie a pszichológiai alkalmassági vizsgálaton és a kifogástalan életvitel ellenőrzésén. Az intézetben rendfokozatát nem használhatja, és polgári ruhában dolgozik.Egy ide kapcsolódó kormányhatározat a Budapesti, a Debreceni, a Nagykanizsai, az Aszódi és a Rákospalotai Javítóintézetet a „szociális és gyerekvédelmi, gyermekjóléti feladatellátás és irányítás intézményei” címszó alól átsorolja az ugyancsak a Belügyminisztériumhoz tartozó „büntetés-végrehajtás” cím alá, világossá téve, ami mintha nem mindenkinek lett volna világos: ezek eddig szociális intézménynek számítottak.Még egy iskolát érintő, nagy összegű egyedi támogatásról is határozott a kormány: a hódmezővásárhelyi Szőnyi Benjámin Református Általános Iskola infrastrukturális fejlesztésre kap egy milliárd forintot.(Nyitóképünk illusztráció)",https://hvg.hu/gazdasag/20251224_rendelet-tanarok-kulturalis-szocialis-dolgozok-beremeles
"A kormány részletesen szabályozta a fővárosi segélyhitelt, pedig Budapest nem is akarja igénybe venni",2025-12-24 09:22:00+00:00,Gazdaság,"Az országgyűlés utolsó idei ülésén, 17-én hozta mega máris kihirdetett törvényt„a fővárosi önkormányzat csődjének elkerülését szolgáló hitel nyújtásáról”, a kormány pedig kedd este részletes rendeletet tett közzé ennek alkalmazásáról, és mégegy bizottságot is felállított.Megszabták, hogyan kell szükség esetén elkészíteni a vagyonleltárt és a cégeket is tartalmazó konszolidált költségvetést. Most először derül ki, hogy a segélyhitel kamata legfeljebb 1 havi BUBOR + 0,6 százalék/év lenne, rendelkezésre tartási ideje: 1 év, amelytől a szerződő felek eltérően is megállapodhatnak. Törlesztése: a  lehívás  napjától számított második év végén egy összegben, azzal, hogy a törlesztés ütemezéséről és a futamidőről a szerződő felek ettől eltérően is megállapodhatnak. A kormány külön döntött a díjmentes készfizető kezességvállalásról. Kérdés azonban, hogy mindezt alkalmazzák-e majd, hiszen a Fővárosi Közgyűlés elutasítja ezt a megoldást.Megszavazta a közgyűlés Budapest 2026-os költségvetésétVáratlan összhang Budapesten.De azért a kormány létrehozott egy Segélyhitel Bizottságot, amelynek állandó tagjai a közigazgatrási, az igazságügyi és a nemzetgazdasági miniszter által kijelölt egy-egy személy.Ez utóbbi miniszter a Magyar Közlönynek ugyanebben a számában közzétette több száz település jövő évi önkormányzati szolidaritási hozzájárulásának összegét. Budapestnél 98 milliárd forint szerepel, továbbá mind a 23 kerületnek is lesz 1,2 és 6 milliárd forint közti fizetnivalója. Arról azonban rendeletben döntött a kormány, hogy „megsegíti” a kisebb önkormányzatokat, tehát amennyiben az  önkormányzati szolidaritási hozzájárulás számított összege nem haladja meg az 50 millió forintot, azt nem kell megfizetni. Az nem világos, hogy a miniszter által közzétett táblázatban miért vannak benne az ennél jóval alacsonyabb összegű kötelezettségek is, de mivel a kormányrendelet magasabb jogszabály, mint a miniszteri, mindenképp az előző érvényes.Az is önkormányzati téma, hogy a kormány két milliárd forintot adott a Miniszterelnökség keretéből a Göd Fejlődéséért Közalapítvány „tevékenységének támogatása érdekében”. Az erről szóló határozatban van egy furcsaság: „a jelen kormányhatározat szerinti kötelezettségvállalásokra nem kell alkalmazni a  2025. és 2026. évi felhalmozási és működési kiadási előirányzatokra vonatkozó kötelezettségvállalások korlátozásáról szóló 2364/2025. Korm. határozatban foglaltakat”. Csakhogya „kétezres” határozatok, amelyeknek a sorszáma 2-vel kezdődik, nem nyilvánosak. Nem titkosak ugyan, de sem a Magyar Közlönyben, sem az annak mellékletét képező Hivatalos Értesítőben nem jelennek meg, és soha nem fordul elő, hogy nyilvános dokumentumban hivatkoznának rájuk. Hogy most miért tettek kivételt, azt nem lehet tudni.Tavaly 28 olyan döntést hoztak Orbánék, amiről még akár 90 évig nem tudhatunk meg semmitEgyre több titkot gyárt a kormány: a 2022-es 24-gyel szemben tavaly már 28 olyan kormányhatározat született, amelyet azonnal titkosítottak. Így a kormány tagjain és egy nagyon szűk körön kívül ezekről jó eséllyel évtizedekig nem fogunk tudni. Senki, semmit.",https://hvg.hu/gazdasag/20251224_fovarosi-segelyhitel-rendelet
Emlékeztető üzenetet fognak kapni a betegek 48 órával a lefoglalt időpontjuk előtt,2025-12-24 09:03:46+00:00,Itthon,"Az EESZT működtetője a digitális időpontfoglalási rendszerben lefoglalt időpontot legkésőbb 48 órával megelőzően, vagy ha az időpontfoglalás és az ellátás időpontja között 48 óránál kevesebb van, akkor az időpontfoglalást követő 12 órán belül értesíti a beteget az általa megadott elérhetőségen – SMS vagy e-mail útján – az ellátás időpontjáról és helyéről – olvasható aMagyar Közlönybenkedden megjelent kormányrendeletben.Azzal indokolták a lépést, hogy komoly gondot okoz az egészségügyi ellátórendszerben, hogy a betegek egy része nem jelenik meg az előjegyzett vizsgálatokon vagy műtéteken, és erről nem értesíti az egészségügyi intézményt. A jelenség a kapacitások kihasználatlanságához vezet, miközben más betegek hosszabb-rövidebb ideig várnak az adott ellátásra – írják a rendeletben.Erről Pintér Sándor belügyminiszter is beszélt egy novemberi konferencián, ő akkor azt is mondta, hogy szankcionálni kellene azt, ha valaki nem jelenik meg a lefoglalt időpontban az egészségügyi intézményben, de erről lebeszélték.Pintér Sándor: Közel áll a lelkemhez, hogy szankcionáljam a betegeket, de ettől óva intenekTúl rendőrös gondolkodásra vallana az, ha szankcionálnák azokat a betegeket, akik nem jelennek meg az időpontra foglalt egészségügyi vizsgálaton – mondta egy konferencián a belügyminiszter, aki tovább centralizálná az egészségügy működését, többek között egységes gazdálkodásban és az orvosok ellenőrzésében látja a fejlődés útját.A figyelmeztető üzenetek 2026. március 1-jétől érkeznek a betegek mobiljára vagy e-mail fiókjába.",https://hvg.hu/itthon/20251224_emlekezteto-uzenet-betegek-48-ora-lefoglalt-idopont
"Androidos? Új jel jön a mobiljára, ezt jelenti majd a kék pötty",2025-12-24 09:03:00+00:00,Tech,"Új pötty jelent meg az Android 16 legfrissebb bétájában, mely azt jelzi, hogy a háttérben egy alkalmazás épp hozzáfér a készülék helyadataihoz – szúrta ki a9to5Google.A portál felidézi: a Google 2021-ben, az Android 12-vel vezetett be egy új jelzést, mely azt jelzi egy zöld pont formájában, ha egy app hozzáfér a készülék kamerájához vagy mikrofonjához. Ez az akkumulátor mellett jelenik meg, és az értesítési mezőben meg is lehet nézni, hogy pontosan mely app teszi ezt épp.Most lényegében ezt terjeszti ki a helyadatokra is a Google. Az Android 16 legújabb bétájában – egyelőre csak a Pixel eszközökön – egy kék jelölés mutatja, amikor egy alkalamzás hozzáfér a helyadatokhoz. Ebben az esetben is ugyanúgy, a vezérlő/értesítési központ lehúzásával és a pötty megérintésével lehet részletesebben megnézni, mely app az „elkövető”.9to5GoogleHa a háttérben a kamerához és/vagy a mikrofonhoz is hozzáfér egy app, miközben a helyadatokhoz is, a zöld szín fog nyerni, benne az ikonos jelölésekkel.Mint a 9to5Google megjegyzi, az Android 16 éppen tesztelés alatt álló frissítőcsomagja jövőre fog megjelenni, elsőként a Pixel mobilokra.Ha máskor is tudni szeretne hasonló dolgokról, lájkoljaa HVG Tech rovatának Facebook-oldalát.",https://hvg.hu/tudomany/20251224_android-16-helyadatok-hozzaferes-kijelzes-ujdonsag
"Elhúzódik Tóth Balázs sérülése, a válogatott kapus kihagyja a karácsonyi bajnokit",2025-12-24 09:03:00+00:00,Sport,"A vártnál később térhet vissza sérüléséből Tóth Balázs, az angol másodosztályú labdarúgó-bajnokságban szereplő Blackburn Rovers kapusa, így a pénteki, Middlesbrough elleni karácsonyi bajnokin sem léphet pályára.November elején a Bristol City elleni bajnoki hajrájában a 28 éves kapust le kellett lecserélni, néhány nappal később pedigporcleválás miatt átesett a műtéten. A beavatkozást követően a négyszeres válogatott labdarúgó elmondta, előreláthatólag négy-hat hetet kell kihagynia, mivel azonban az operáció után két nappal már nem használt mankót, reménykedett benne, hogy decemberben, a Portsmouth elleni bajnokin már újra kerettag lehet, a karácsony előtti utolsó fordulóban, a Millwall ellen pedig már pályára is léphet.„A hatodik hét is letelt, de csak a napokban kezdhetem majd el a közös edzéseket a csapattal, így aztán nemhogy a Millwall, de pénteken a Middlesborough elleni Boxing Day-meccset is kihagyom” – nyilatkozott az MTI-nek a kapus, aki hozzátette, az angliai, karácsonyi mérkőzésekhez hasonló nincs máshol a világon.„Angliában a futball is az ünnep része. Blackburnben átlagosan húszezer néző előtt játsszuk a meccseinket, de karácsony második napján megtelik a majd’ harminckétezres stadionunk” – mondta, majd megindokolta, miért marad le idén is a felejthetetlen napról.„A műtéti heg nem rugalmas, két-három héttel az operáció után masszíroztatni kellett volna, de ez csak a napokban kezdődött el. Nem tudtam, mitől fáj folyamatosan a térdem, el is voltam keseredve, hogy nem sikerült a műtét, de remélhetőleg az orvosok megtalálták az okát” – tette hozzá Tóth Balázs, aki tavaly bokaszalag-szakadás miatt nem játszhatott az év végén.A sérüléstől és a meccsdömpingtől függetlenül az ünnepi asztalról nem hiányozhat kedvenc étele sem.„Rántotthús csirkemellből, krumplipürével. Tudom, nem szokványos karácsonyi étel, de ez a kedvencem” – fogalmazott a kapus, aki egyébként Manchesterben lakik, egy órányi autóútra a Blackburn Rovers edzőközpontjától, illetve negyvenöt percre a stadiontól.„Ilyenkor lehet, hogy több, mert sok karácsonyi vásár van Manchesterben, rengeteg a turista, autóval pedig katasztrofális közlekedni. Olyan, mintha itt lenne a főváros” – jelezte.Tóth Balázs nővére: „Az a tejfölszőke kisfiú gyerekként megmondta nekem, hogy egyszer Cristiano Ronaldo ellen fog védeni”A válogatott kapusának testvére, Tóth Vivien írt arról, hogy ő most a világ legbüszkébb nővére.Az ominózus Bristol City elleni mérkőzésig Tóth Balázs mind a tizenhárom fordulóban tagja volt a Blackburn kezdőcsapatának, ami azért is óriási teljesítmény, mert hat évvel korábban még a Puskás Akadémia második számú csapatában védett az NB III-ban, majd 111 magyar élvonalbeli bajnoki után júniusban bemutatkozott a magyar válogatottban is, sőt az ősszel három világbajnoki selejtezőn végig a pályán volt.Tóth Balázs elmondta, reméli, az új év elején már ismét futballozhat.",https://hvg.hu/sport/20251224_toth-balazs-serules-valogatott-kapus-karacsonyi-bajnoki
Guardian-vendégkommentár: Miért akarja Trump és Putyin is megsemmisíteni az EU-t?,2025-12-24 08:57:28+00:00,hvg360,"MIért akarja Donald Trump amerikai és Vlagyimir Putyin orosz elnök is megsemmisíteni az Európai Uniót – tette fel a kérdést a Guardianben Henry Farrell és Szergej Radcsenko. A két szerző, a Johns Hopkins Egyetem tanárainak válasza az, hogy azért, mert mindketten elismerésre vágynak, ám azt nem kapják meg Európától. Liberális demokráciák az orosz vezetőt erőszakos alaknak tekintik, az amerikai elnök pedig olyan a szemükben, mint egy feldühödött részeg, aki páncélököllel a kezében hadonászik.Egyesek azt magyarázzák, hogy Oroszország elvesztette szuperhatalmi státuszát és most azt igyekszik visszaszerezni a háborúval. Ami meglepő, az az, hogy Washington hasonló megfontolásokból fordult szembe az öreg földrésszel.  Merthogy szét akarja verni azt a társadalmi rendet, amely megvetéssel tekint rá és világnézetére.",https://hvg.hu/360/20251224_Guardian-vendegkommentar-eu-usa-oroszorszag-lapszemle
"Kigyulladt egy ház hajnalban Hajdúszováton, egy idős nő meghalt",2025-12-24 08:44:00+00:00,Itthon,"Háztűzben meghalt egy nő Hajdúszováton szerda hajnalban – közölte a BM Országos Katasztrófavédelmi Főigazgatóság szerdán.Hajnali öt órakor egy családi házhoz épített, lakott melléképület gyulladt ki, a József Attila utcában. A konyha és a nappali égett, a lángok a házra is átterjedtek.A tűzoltók egy idős, mozgásában korlátozott nőt hoztak ki az égő épületből, az életét azonban már nem lehetett megmenteni. A lángok megfékezése fél órát vett igénybe. A tűz okát tűzvizsgálati eljárás fogja feltárni – írta.A katasztrófavédelem felhívta a figyelmet arra, hogy karácsonykor, akárcsak az év többi napján, csaknem kétezer tűzoltó van szolgálatban ötszáz járművel. Riasztást követően százhúsz másodpercen belül elindulnak oda, ahol baj van.(Fotó: MTI/Mihádák Zoltán, képünk illusztráció)",https://hvg.hu/itthon/20251224_kigyulladt-haz-hajduszovat-idos-no-meghalt
"Jó-e az nekünk, hogy pánikolva rohanunk december 24-ig, hogy utána egy hétig ne történjen semmi?",2025-12-24 08:30:00+00:00,hvg360,"A karácsony a megnyugvás, az elcsendesedés, a befelé fordulás időszaka. Na persze, mondjuk ezt el bárkinek, aki december huszadika körül megpróbál bemenni egy boltba. Vagy épp 23-án délben elkészülni a munkája lezárásával, amit természetesen azért kellett aznapra halasztania, mert a hónap közepén teljesen elborították a szintén rendkívül sürgős, tovább már nem tolható feladatok. Rengeteg ember már-már azt piheni ki december 24-től, amilyen stresszt a hónap idáig tartó része jelentett számára, akár a munkában, akár az ünnep előkészületeiben.Érthető, hogy sokan feltették a kérdést: megéri ezt a rohanást így csinálni? Nem buknak-e többet az emberek azon, hogy az ünnep előtti napokban őrült módjára sietnek mindennel, csak azért, hogy utána teljesen leállhassanak?Egy másik közgazdaságA közgazdaságtan csak akkor unalmas, ha rosszul magyarázzák el – máris sokkal izgalmasabb lesz, ha kiderül, hogyan érinti a mindennapi életünket. Sorozatunkban fontos közgazdasági elméleteket mutatunk be, azt figyelve, miért fontosak ezek mindannyiunk számára. A sorozat korábbi részeitide kattintvaérik el.Akárhogyan is próbáljuk elkészíteni az ünnepi leállás és az azt megelőző rohanás alatt a terveinket, van egy rossz hír: a legjobban nem akkor dolgozik az ember, amikor a munkahelyén előírják, de még csak nem is akkor, amikorra ő ezt előre eltervezi. Hanem egyszerűen akkor, amikor sokan mások is dolgoznak. Persze az, hogy mikor kell dolgozni, a legtöbbek számára nem választás kérdése, de amikor a munkaidő-felhasználást mérő kutatások azoknak az időbeosztását nézték meg, akik teljes mértékben saját maguk döntenek arról, mikor végzik el a munkájukat, az eredmény az lett: akkor folyik a legtöbb és legjobb munka, amikor sok más ember is dolgozik. És nem csak azok tesznek így, akiknek muszáj kapcsolatban állniuk másokkal, hanemszinte bárki azok közül is, akik békés elvonulásban végzik a munkájukat.AFP / Connect Images / Rebecca Nelson",https://hvg.hu/360/20251224_egy-masik-kozgazdasag-karacsony-munka-rohanas-december-januar-unnep
Új-Dél-Wales szigorított a fegyvertartáson a Bondi Beach-i terrortámadás miatt,2025-12-24 08:02:15+00:00,Élet+Stílus,"Az ausztráliai Új-Dél-Wales állam parlamentje szerdán jóváhagyta az új, a fegyvertartás szigorítására és a gyűlöletbeszéd kiterjesztésére vonatkozó törvényjavaslatot, amelyet a sydney-i Bondi Beach tengerpartján rendezett hanukafesztivál elleni terrortámadás nyomán terjesztettek a testület elé.Chris Minns, az állam miniszterelnöke újságíróknak azt mondta, nem biztos, hogy Új-Dél-Wales összes lakosa örömmel fogadja majd a szigorításokat, kormánya azonban mindent megtesz az emberek biztonságáért. „Sydney és Új-Dél-Wales örökre megváltozott amiatt a terrortámadás miatt” – mondta.Az ausztrál kormány fegyver-visszavásárlási programot hirdetne a Bondi Beach-i terrortámadás utánHiába a szigorú fegyvertartási szabály, több mint négymillió van a lakosság kezében.Az újonnan elfogadott jogszabály négyre korlátozza az egy fő által tartható tűzfegyverek számát, bizonyos csoportok, például gazdák esetében pedig 10-ben állapította meg a felső határt. Emellett szélesebb jogköröket ad a rendőrségnek is a tüntetések korlátozására, illetve betiltja az olyan szervezetek zászlainak nyilvános használatát, mint például a Hamász vagy a Hezbollah.A december 14-ivérengzésben15 ember vesztette életét, többtucatnyian megsérültek; az áldozatok többsége zsidó származású volt. Az egyik elkövetőt, az 50 éves Sajid Akramot a rendőrök a helyszínen lelőtték, bűntársa saját fia, a 24 éves Naveed Akram volt, aki a támadás során megsebesült, és csak szerdán tért magához a kórházban. Az életben maradt támadó ellen 59 bűncselekmény – köztük 15 gyilkosság, negyven gyilkossági kísérlet és egy robbanószerkezet elhelyezése – miatt emeltek vádat.Ezrek emlékeztek meg a Bondi Beach-i merénylet áldozatairól SydneybenAz egy héttel ezelőtt elkövetett vérengzés során tizenöten haltak meg és többtucatnyian megsebesültek.",https://hvg.hu/elet/20251224_uj-del-wales-szigoritas-fegyvertartas-bondi-beach-terrortamadas
"Hungaromet: van olyan országrész, ahol összejöhet a fehér karácsony",2025-12-24 07:31:36+00:00,Élet+Stílus,"Túlnyomóan borult lesz az ég, de az északkeleti, északi megyékben már előfordulhatnak szakadozások a felhőzetben – írja a Hungaromet a szerdára vonatkozó előrejelzésében. Az ország délnyugati felén eső várható, mely nyugat felől egyre inkább havas esőbe, havazásba vált.HungaroMet Nonprofit Zrt.🎄 Boldog, békés ünnepeket kívánunk! ☁ Ma is túlnyomóan borult lesz az ég, de az északkeleti, északi megyékben már előfordulhatnak szakadozások a felhőzetben. 💧❄ Elsősorban az ország délnyugati felén…Na de lesz-e fehér karácsony? A Hungaromet szerint síkvidéken megmaradó hó késő délutántól, estétől nyugaton lehet, ott is vékonyabb, olvadozó lesz a hóréteg. A hegyekben viszont vastagabb hótakaró is összejöhet a nyugati, délnyugati országrészben. Reggel nyolckor az Alpokaljáról már havas esőt, havazást jelentettek, tehát van remény.Északkeleten viszont hóra nem, de erős széllökésekre kell számítani. A hőmérsékleti csúcsérték 2 és 8 fok között alakulnak.",https://hvg.hu/elet/20251224_hungaromet-feher-karacsony-elorejelzes
"Leó pápa: Nagy szomorúságot okoz, hogy Oroszország elutasította a karácsonyi tűzszünetet",2025-12-24 07:11:09+00:00,Élet+Stílus,"Ismételt felhívást intézek az összes jó szándékú emberhez: legalább a Megváltó születése napján tartsanak egy nap békét, a béke napja legyen az egész világon – sürgetett tűzszünetet XIV. Leó pápa, aki a Castel Gandolfo-i pápai rezidencia előtt nyilatkozott újságíróknak kedd este.Az egyházfő kijelentette, hogy az ünnepek előtti napokban nagy szomorúságot okoz számára, hogy Oroszország „látszólag elutasította a karácsonyi tűzszünetet”.A pápa legalább egy napra a fegyverek elhallgatását sürgette az ukrajnai harctéren éppúgy, mint a világ más háborús övezeteiben.Peszkov a Kijev által felkínált karácsonyi tűzszünetről: „Békét akarunk, nem tűzszünetet”A Kreml sajtótitkára elmondta, hogy Moszkva nem valószínű, hogy belemegy egy megállapodásba, amíg az ukránok rövid távú, életszerűtlen megoldásokra összpontosítanak.XIV. Leó keddet a Vatikántól nem messzi pápai rezidencián töltötte. Az esti órákban visszaindult a Vatikánba, de szokása szerint az utcán nyilatkozott a rezidencia előtt várakozó újságíróknak.Elmondta, hogy Gáza egyetlen katolikus temploma, a Szent Család-templom plébánosával is beszélt telefonon kedden, aki elmondta, „igyekeznek megünnepelni karácsonyt a még mindig nagyon bizonytalan helyzetben”.A pápa véleményt mondott az Illinois államban nemrég elfogadott törvényről is, amely 2026 szeptemberétől engedélyezi a végső stádiumban levő betegek asszisztált öngyilkosságát. XIV. Leó arra kért mindenkit, gondolkozzon el a karácsonyi ünnepek alkalmával az emberi élet természetéről és értékéről.(Fotó: AFP/Andreas Solaro)",https://hvg.hu/elet/20251224_leo-papa-oroszorszag-karacsonyi-tuzszunet
"Már a magyar boltokban is ott van, szupererőt adhat az immunrendszernek: ez a kimchi",2025-12-24 07:03:00+00:00,Tech,"A távol-keleti konyha már évszázadok óta használja a kimchit, amit a nyugati kultúra is ismer már egy ideje, ám nemrég szuperfoodként hivatkoznak rá – vagyis olyan ételként, ami segíthet a hosszú és egészséges élet elérésében. A fűszeres, fermentált káposztából készült étel pozitív hatással lehet az ember bélrendszerében élő több ezer fontos mikrobára, valamint az általános egészségre is, most pedig úgy tűnik, az immunrendszer számára is rendkívül hasznos lehet.Rachel Woods, az amerikai Lincoln Egyetem kutatója aThe Conversationönmegjelent cikkében azt írja, ezt egy nemrég elvégzettvizsgálatis alátámasztja.A kutatás során 13 túlsúlyos felnőttet vizsgáltak 12 héten keresztül. A résztvevőket véletlenszerűen három csoportba osztották. Az egyik csoport placebót kapott, míg a másik két csoport két különböző típusú – liofilizáltat és kapszulába helyezett – kimchi port kapott.Az első típusú kimchit természetes úton, a környezetben már jelen lévő mikrobák felhasználásával erjesztették, míg a másodiknál a természetes helyett egy kiválasztott baktériumkultúrát használtak. A résztvevők által naponta kapott kimchi por mennyisége nagyjából 30 gramm friss kimchi elfogyasztásának felelt meg.A vizsgálat előtt és után vért vettek a résztvevőktől, és egy olyan technikával elemezték őket, amely az egyes immunsejtek aktivitását mutatja, ahelyett, hogy egy általános átlagot adna. Ez részletes képet ad arról, hogyan működik az immunrendszer.Tudósok üzenik: ha jót akar az egészségének, többé ne dobja ki a retek levelétDél-koreai kutatók vizsgálata mutatta ki, hogy a retek levelében sokkal nagyobb koncentrációban találhatók meg a bélrendszer számára hasznos vegyületek, mint magában a retekben.A tanulmány megállapította, hogy a kimchi célzott módon hatott az immunrendszerre. Növelte az antigénprezentáló sejtek (APC-k) aktivitását – ezek olyan immunsejtek, amelyek bekebelezik a kórokozókat, feldolgozzák azokat, és a kórokozók darabjait a felszínükön mutatják, így a szervezet T-sejtjei (amelyek koordinálják az általános immunválaszt) tudják, hogy válaszlépéseket kell tenniük ezek ellen a specifikus kórokozók ellen.A kimchi bizonyos, kapcsolóként működő gének aktivitását is fokozta, segítve az immunsejteket abban, hogy tisztább jeleket küldjenek a T-sejteknek. Emellett olyan genetikai változásokat is előidéztek a T-sejtekben, amelynek köszönhetően gyorsabban tudtak reagálni bármire, ami immunválaszt váltott ki. A szakember szerint a legtöbb más immunsejt változatlan maradt, ami azt jelenti, hogy a kimchi a T-sejteket célozta meg ahelyett, hogy a teljes immunrendszert aktiválná. Ez azért is fontos, mert az immunrendszernek egyensúlyt kell tartania a válasz, valamint a szöveteket károsító túlműködés között.Összességében az eredmények arra utalnak, hogy a kimchi segít az immunrendszernek hatékonyabban reagálni a fenyegetésekre anélkül, hogy túl sok gyulladást okozna a szervezetben. A kétféle kimchi között nem volt különbség, a placebót kapó csoportnál ugyanakkor ez a hatás nem volt megfigyelhető.A jövőben a kutatók szeretnének nagyobb számú önkéntessel is dolgozni, hogy kiderüljön, meg lehet-e ismételni a vizsgálat eredményét.Ha máskor is tudni szeretne hasonló dolgokról, lájkoljaa HVG Tech rovatának tudományos felfedezésekről is hírt adó Facebook-oldalát.",https://hvg.hu/tudomany/20251224_kimchi-fogyasztasa-immunrendszer-erositese-kutatas
"„Mi még az utolsók között voltunk, akik örökbe tudtunk fogadni gyerekeket” – karácsony a szivárványcsaládban",2025-12-24 06:00:00+00:00,hvg360,"„A karácsony központi esemény a családunk életében. Már amikor építkeztünk, a nappali tervezésekor újra meg újra felmerült a kérdés: hol lesz majd a karácsonyfa? Kicsit olyan, mintha aköré építettünk volna mindent” – mondja a fővárosi agglomeráció egyik településén lévő otthonukban Tamás, aki férjével, Istvánnal hat évvel ezelőtt fogadott örökbe egy ikerpárt, miután külföldről hazaköltöztek. 2019-ben volt az első olyan karácsonyuk, amikor már a gyerekek is velük voltak, de – mint azt Tamás felidézi – egyszerre volt csodálatos és kissé feszült az ünnep: akkor még csak rövid ideje voltak náluk a babák, nem telt le az a hat hét, ameddig a vér szerinti anya visszakozhatott volna. A várakozás azonban véget ért, és véglegessé vált az örökbefogadás.A mostani már a hetedik közös karácsonyuk lesz. Bejglit és mézeskalácsot sütnek, közösen kiválasztják a fát, amit együtt díszítenek fel, és az ajándékok kibontása után társasjátékoznak, filmet néznek. Idén lehet, hogy aReszkessetek, betörők!lesz a menü – mondják. És persze a szokásos fényképnézegetés sem maradhat el. István családjában volt hagyomány, hogy minden szenteste elővették a családi fotóalbumokat, és felelevenítették a régi történeteket – ezt a szokást a pár továbbviszi. Másban viszont már a saját hagyományaikat kezdték kialakítani: a szentestéket szigorúan négyesben töltik, a nagycsaládi összejövetel a következő napokra marad. „Azokkal vesszük körbe magunkat, akik szeretnek és elfogadnak, amilyen közegben önazonosak maradhatunk” – mondja István.Istvánról és Tamásról, valamint kislányuk és kisfiuk nyílt örökbefogadásáról már2020-ban írt a HVG: akkor azt mondták, a 12 évvel korábbi Magyarországhoz képest pozitív irányú változást látnak a melegek elfogadottságával kapcsolatban. Úgy vélték, segít az ügyön, hogy valahol mindig megjelenik a téma, van egyfajta „nyugatiasodás”, bár nem olyan gyors, mint szeretnék. „Most már van egy olyan réteg, amelyik lehet, hogy elítéli azt, ahogyan élünk, de nem kiabálja hangosan, hogy utál minket, mert a homofóbia már ciki.”Mi is egy átlagos család vagyunk, csak nálunk két apuka vanTamás és István tizenkét éve alkot egy párt, tavaly novemberben pedig, nyílt örökbefogadás útján egy ikerpár szülei lettek. Nincs vele problémájuk, ha bárki meglepőnek találja a családjukat, de titkolózni soha nem akartak. Arról, hogy milyen adminisztratív kihívásokkal járt a két – most már hét hónapos – baba érkezése, és hogy mennyire elfogadó a társadalom, ha nem hagyományos szülői felállással találkozik, otthonukban meséltek a hvg.hu-nak.Amikor most, öt év elteltével újra arról kérdezzük őket, milyennek látják az országot ebből a szempontból, szavaikból az derül ki, hogy ellentmondásosnak érzik a helyzetet. „Nem tudom, mi vagyunk-e szerencsések, vagy túl jó helyen élünk, vagy esetleg úgy viselkedünk, hogy az nem annyira kirívó, hogy minket bántsanak, de soha semmilyen atrocitás nem ért bennünket, mióta megvannak a gyerekek” – mondja István. Igaz, megjegyzi: el tudja képzelni, hogy a főváros és az agglomeráció más világ.Mi a buborék buborékjának a buborékában élünk. Egy távoli kis faluban valószínűleg több elutasítással találkoznak az érintettek, és az sem segíti őket, ami a kormánymédiából árad.Tamás másként közelít a kérdéshez: „Mi még az utolsók között voltunk, akik örökbe tudtunk fogadni gyerekeket, azóta jogokban és lehetőségekben visszalépést tapasztalunk. Erre mutat rá az is, hogy azokat a civil szervezeteket, amelyek érzékenyítő foglalkozásokat tarthatnának, kizárták az iskolákból. Sajnos több lépést mentünk hátrafelé.” István szerint mindezekkel együtt nem lett rosszabb az LMBTQ-emberek megítélése a magyar társadalomban. „Nem lett több homofób, de aki az volt, az alá lovat adott a kormány kommunikációja az elmúlt években, ezzel legalizálva a gyűlölködést.”Cabrera MartinSzerinte a magyar társadalom nagy része teljesen elfogadó, nem tudja, mit gondoljon, vagy egyszerűen az egész nem érdekli. Mint meséli, gyerekeik védőnője most látott életében először kétapukás családot. „Nem írjuk a homlokunkra, de nem titkoljuk, hogy szivárványcsaládban élünk. Meglepődnek az emberek, de nem rosszindulatúak, inkább érdeklődők; az óvodában van, aki még örül is annak, hogy az autóban hazafelé a gyerekkel beszélgethet arról, hogy a csoporttársainak két apukájuk van” – mondják.Tamás, István és az ikrek boldog, kiegyensúlyozott élete nagyon egyszerűen és világosan mutatja meg azt, hogy mi az, amiért évről évre sok ezren kiállva részt vesznek a fővárosi vagy a Pécs Pride-on. Az idei év azonban más volt, hiszen már azért is tüntetni kellett, hogy egyáltalán ki lehessen állni az ilyen családok mellett. Ennek ellenére – vagy inkább épp ezért –az idei volt alighanem az eddigi legnagyobb Pride Budapesten: több százezren vonultak a főváros utcáin azután, hogy a kormány tavasszal módosította a gyülekezési törvényt, amivel igyekezett betiltani a júniusi menetet. A szabályozást megkerülve Karácsony Gergely főpolgármester önkormányzati rendezvényként biztosította, hogy a vonulást meg lehessen szervezni, amit később megtorolt a hatalom: kihallgatták, rabosították, nem sokkal az ünnepek előtt pedig kiderült, hogy a gyülekezési törvény megsértése miatt a rendőrség vádemelést javasolt ellene. Eljárás indult az őszi, rekordrészvételt hozó Pécs Pride szervezője, Buzás-Hábel Géza ellen is, az ő esetében is vádemelést javasolt a rendőrség.Míg itthon a hatóságok vegzálják a szervezőket, addig a nyugati világ épp elismerését fejezi ki: a Time magazin a világ száz legbefolyásosabb feltörekvő vezetője közé választotta Radványi Viktóriát, a Budapest Pride elnökét. Őt Hadja Lahbib, az Európai Bizottság egyenlőségért, humanitárius segítségnyújtásért és válságkezelésért felelős biztosa ajánlotta a Time figyelmébe; előtte például Karikó Katalin Nobel-díjas tudós és Rédai Dorottya, aMeseország mindenkiécímű könyv projektkoordinátora került fel a listára.Radványi ViktóriaBudapest Pride„Különleges pillanat volt ez: mégiscsak egy kis ország vagyunk, és jó érzés nemzetközi platformon is megmutatni, hogy milyen civil kurázsi van a magyarokban” – jelzi a HVG-nek Radványi Viktória, hogy a Time elismerése nem elsősorban neki szólt, hanem az LMBTQ-közösségnek. Ez szerinte egy másik üzenetet is hordozott: azt, hogy valami nagyon nincs rendjén Magyarországon, hiszen a gyülekezési jog továbbra is sérül, a rendőrség könnyedén betilthat például tüntetéseket olyan indoklással, hogy a szervező vagy a felszólaló köztudomásúan meleg vagy transznemű. Ez utóbbi miatt Radványi Viktória – már a Pride után – nem félt odalépni Navracsics Tibor közigazgatási és területfejlesztési, valamint Bóka János európai uniós ügyekért felelős miniszterhez, hogy szembesítse őket a kormány homofób politikájának következményeivel. Azt a kérdést szegezte Navracsics Tibornak: „Miniszter úr, ha holnap hajnalban a rendőrség elvisz engem az otthonunkból a gyülekezési törvény megsértésére hivatkozva, mit mondjon majd a párom a három, közösen nevelt kiskorú gyermekünknek?”Radványi Viktóriának az idei volt szervezőként a kilencedik felvonulása. 2015-ben kezdett önkénteskedni a Budapest Pride-nál, miután Mezőkövesdről a fővárosba költözött az egyetemi tanulmányai miatt. Azóta Budapesten él szivárványcsaládban: feleségével három gyereket nevelnek. A viharos év után együtt készülnek az ünnepekre. A karácsonyi menüt például már december elején elkezdték tervezni, s ez minden évben – ahogy nevetve megfogalmazza – egy „kollaboratív tárgyalási folyamat”, amibe a gyerekeknek is beleszólásuk van.Bár most még a karácsonyra készülnek, Radványi Viktória pontosan tudja, hogy az ünnepek után újra lesz dolguk bőven. Sőt talán most lesz csak igazán sok dolguk.",https://hvg.hu/360/20251224_karacsony-szivarvanycsalad-pride-hatas-lmbtq-elfogadas-kozosseg-tagja-elleni-eroszak-adatok-hvg-tavol-es-megis-kozel
"Marabu Féknyúz: Kicsi a bors, de hazudós",2025-12-24 04:05:00+00:00,Itthon,Marabu,https://hvg.hu/itthon/20251224_Marabu-Feknyuz-Kicsi-a-bors-de-hazudos
Lezuhant Törökország felett a líbiai hadsereg vezérkari főnökét szállító gép,2025-12-23 20:59:20+00:00,Világ,"A felszállás után nem sokkal elvesztették a rádiókapcsolatot azzal az Ankarából Tripoliba induló repülőgéppel, amelyen a líbiai hadsereg vezérkari főnöke, Mohammed Ali Ahmed Al-Haddad is utazott, a gépnek azóta a roncsait is megtalálták – közölte kedden azX-enAli Jerlikaja török belügyminiszter.A Falcon 50-es típusú sugárhajtású üzleti kisgép az ankarai Esenboga repülőtérről szállt fel helyi idő szerint este fél kilenckor, a kapcsolatot a géppel 40 perccel később vesztették el a török fővárostól délre található Haymana körzet felett, miután vészhelyzeti leszálláshoz engedélyt kért. A gépen négyen utaztak Al-Haddadon kívül.A török védelmi minisztérium korábban bejelentette a líbiai vezérkari főnök látogatását, és közölte, hogy találkozott Jaszar Guler török védelmi miniszterrel és más katonai parancsnokokkal.Abdulhamid Mohammed Dbeibah, a nemzetközileg elismert líbiai kormány vezetője közölte, értesült a vezérkari főnök és az őt kísérő katonai delegáció halálának híréről és részvétét fejezte ki.Nyitókép: Osmancan Gurdogan / ANADOLU / Anadolu via AFP",https://hvg.hu/vilag/20251223_Lezuhanhatott-Ankara-felett-az-a-gep-amin-a-libiai-hadsereg-vezerkari-fonoke-utazott-tripoli-belugyminiszter-torokorszag
"Letartóztatták a nyírlugosi orvvadászt, akit a TEK-esek fogtak el, miután rálőtt egy mezőőrre ",2025-12-23 20:35:14+00:00,Itthon,"Letartóztatásba került a nyírlugosi orvvadász, akit a terrorelhárítók fogtak el szombaton – derült ki azRTL Híradókeddi adásából. A gyanú szerint társával engedély nélkül vadászott egy magaslesről az erdőben, amikor egy hivatásos vadász észrevette őket, és szólt a mezőőröknek. A két férfi elfutott, a gyanúsított a nyomozók szerint még rá is lőtt az üldözőikre. Amikor ők intézkedni akartak a lebuktatott orvvadászok ellen, dulakodás kezdődött, az egyik mezőőrt meg is ütötték egy puskatussal.Senki sem sérült meg, a férfi ellen gyilkossági kísérlet miatt indult eljárás.A megbilincselt ötvenéves orvvadászt három rendőr őrizte a bíróságon, őt szombaton reggel kommandósok fogták el a településen. A házában több doboz lőszert és különböző kaliberű vadászpuskát találtak, társa három nap után került elő, önként jelentkezett a rendőrségen. A nyomozók őt tanúként hallgatták ki, szerepének tisztázása folyamatban van – mondta Hrenkó Péter, aSzabolcs-Szatmár-Bereg Vármegyei Rendőr-főkapitányságszóvivője.Az RTL szerint az emberölési kísérlet gyanúsítottja azzal védekezik, hogy nem vette céljába az üldözőket, hanem fordítva: ők lőttek rájuk. Ha a bíróság minősített gyilkossági kísérlet miatt ítéli el a férfit, akkor akár életfogytiglant is kaphat.TEK-esek vonultak ki a nyírlugosi orvvadászhoz, aki rálőtt egy mezőőrreA fegyveres férfi társát még keresik.Nyitókép: RTL Híradó",https://hvg.hu/itthon/20251223_nyirlugos-tek-terrorelharitas-mezoor-erdo-orvvadasz-rendorseg-gyanusitott-gyilkossagi-kiserlet
Évek óta bántalmazhatják a gondozottakat egy veszprémi szociális intézmény dolgozói,2025-12-23 20:01:25+00:00,Itthon,"Évek óta rendszeresen verik és megalázzák a gondozottakat egy veszprémi szociális intézményben, a bántalmazásokról több korábbi és jelenlegi dolgozó is beszélt azRTL Híradónak. Elmondásuk szerint a fogyatékkal élő gyerekeket és fiatalokat ellátó állami otthon nevelői ellen másfél éve érkezett először feljelentés, a rendőrök azóta nyomoznak. Az RTL úgy tudja, hogy több embert is kihallgattak és egy nevelőnek meg is szűnt a munkaviszonya, de többen is azt mondták, hogy a helyzet távozása után is változatlan maradt.A csatorna egy képet is közölt kitakarva egy kerekesszékes, összekuporodó súlyos fogyatékossággal élő tinédzser lányról, akinek egy ütés miatt felrepedt és vérzett a szája, és egy korábbi verés miatt két monoklit szerzett. A fiatal a Bakony Integrált Szociális Intézmény veszprémi otthonában él, az ő bántalmazása miatt érkezett az első feljelentés a rendőrségre.A térség DK-s képviselőjéhez, Hrabovszki Lászlóhoz több felvétel is eljutott az otthonból. A beszámolók alapján elmondta: olyan fegyelmezési módszert is alkalmaznak az intézményben, hogy sarokba állítják a fogyatékossággal élő gyerekeket egy napra étel és folyadék megvonásával.Az RTL Híradónak egy volt dolgozó arról beszélt, hogy az otthonban élő embereket pofozták, lökték, nyakon vágták, a verbális bántalmazás mindennapos volt. Az intézményt és fenntartóját, a Szociális és Gyermekvédelmi Főigazgatóságot is kereste a csatorna, azonban nem válaszoltak a megkeresésre.Hozzátették: több dolgozó is arról számolt be, hogy amikor számon kérték a bántalmazókat, az volt a válaszuk, hogy csak ilyen módon lehet rendet tartani. Szomor Éva gyógypedagógus azonban az RTL-nek elmondta, hogy csak „megátalkodott rossz ember” tesz ilyet, szerinte az otthonban lakó fogyatékkal élő emberek különösen kiszolgáltatottak, nem feltétlenül képesek arra, hogy jelezni tudják, ha bántják őket. „Nagyobb a kiszolgáltatottságuk és a félelmük” – véli Szomor Éva.Adamecz Zoltán önkormányzati képviselő szerint az otthonban dolgozók félnek attól, hogy amennyiben bejelentést tesznek a bántalmazásról, bajba kerülhetnek. Egy volt dolgozó szerint a jelenlegi munkatársakat fenyegetik, „kevés szavuk van azoknak, akik szépen bánnak ezekkel az emberekkel” – mondta.Nyitókép: AFP / DPA / dpa Picture-Alliance via AFP / KARL-JOSEF HILDENBRAND",https://hvg.hu/itthon/20251223_veszprem-bantalmazas-otthon-fogyatekossaggal-elo-emberek-nevelo-rtl-rendorseg-nyomozas-gyermekvedelem
"Lehet, hogy vezetékes ivóvíz nélkül kell kibírni a karácsonyt a Nógrád megyei Somoskőújfalun",2025-12-23 19:21:51+00:00,Itthon,"Vasárnap óta akadozik a vízszolgáltatás a Nógrád megyei Somoskőújfalun, az ott lakók közül többen arra panaszkodnak, hogy nem tudnak haladni a karácsonyi főzéssel – derült ki azRTL Híradókeddi adásából.A katasztrófavédelem biztosított lajtos kocsikat, az önkormányzat pedig palackozott és kannás vizet oszt a helyieknek, a közmunkások segítenek abban, hogy az idősek is ivóvízhez jussanak, ők szállítják ki a kannákat a házakhoz. Egy nő az RTL-nek elmondta: ő még szerencsésnek érzi magát, mert a nagy sütés-főzés után még pont el tudott mosogatni, aztán jött a leállás. Azóta kannákkal jár a közeli forráshoz, a tűzhelyen melegíti a vizet, lavórban mosakszik. Egy somoskőújfalui vendéglátóhelyre húsz vendéget vár a tulajdonos, most vödrökkel viszi a szálláshelyre a vizet, kérdéses, hogy le kell-e mondania az ünnepre a faluba érkezők foglalást.A nagyjából kétezer fős település alpolgármestere, Murányi Bálint szerint a víznyomás csökkenését vasárnap délután észlelték, estére a legtöbb háztartásból eltűnt az ivóvíz. Murányi az RTL-nek elmondta: nem ez az első eset, hogy probléma van az ivóvízellátással, állítása szerint egy elég nagy és komoly műszaki probléma történt, nem csak egy sima csőtörés. Egy helyi lap szerint egy szivattyú meghibásodása okozza a gondot. Az önkormányzat szerint a javítás napok óta folyamatosan zajlik. Somoskőújfalun az Északmagyarországi Regionális Vízművek szolgáltatja a vizet, a cég arról tájékoztatta Tábori Anita polgármestert, hogy a Kodály köz középen le van zárva, az utcát két oldalról lehet megközelíteni.Somoskőújfalu Község oldalaKedves Somosiak! Mint ahogyan azt önök is tapasztalják, a vízszolgáltatás még mindig nem állt helyre falunkban. Az ÉRV szakemberei változatlanul dolgoznak a probléma megoldásán, önkormányzatunk a…Nyitókép: RTL Híradó",https://hvg.hu/itthon/20251223_Lehet-vezetekes-ivoviz-nelkul-kell-kibirni-a-karacsonyt-a-Nograd-megyei-Somoskoujfalun-regionalis-vizmuvek-onkormanyzat-polgarmester
Így tompíthatja a legegyszerűbben a csontritkulás hatásait,2025-12-23 19:03:00+00:00,Tech,"A csontritkulás gyakori probléma az 50 év feletti nők körében: minden harmadik nőnél diagnosztizálják a betegséget, amely akkor következik be, amikor a szervezet már nem képes a korábbihoz hasonló tömegű és minőségű csontot előállítani. Ez a csontok törékennyé és gyengévé válásához vezet, ami hajlamosabbá teszi őket a törésekre, és jelentősen nehezíti a gyógyulást is.Az idősebb nőknél különösen nagy a probléma kialakulásának kockázata, mivel az ösztrogén, a csontanyagcserét támogató hormon szintje a menopauza után csökken. Ennek hasonló hatása van, mintha egy műtét során el kellene távolítani a petefészkeket – írja aScience Alert.Az ausztráliai Flinders Egyetem kutatói nemrég egy szélesebb körű, a csontritkulással foglalkozó tanulmány részeként elemezték nagyjából 9700, 65 év feletti amerikai nő tea- és kávéfogyasztási szokásait. A résztvevők önbevallásán alapuló, nagyjából 10 éves vizsgálati időszaka alatt négy alkalommal végeztek erre vonatkozó felmérést.A tanulmány a nők csontjainak egészségéről is gyűjtött adatokat, megmérve a csontsűrűséget (BMD) a csípőben és a combcsont csípőhöz kapcsolódó szakaszában, emellett pedig a csontok ásványianyag-tartalmát is meghatározták. A szakemberek arra jutottak, hogy azok a nők, akik rendszeresen fogyasztottak teát, általában kissé, de szignifikánsan magasabb csípőcsont-sűrűséggel rendelkeztek, mint azok, akik nem ittak ilyen italt.A dolog hátterében az állhat, hogy a teában található katechin nevű vegyület felpörgetheti a csontok építéséért felelős sejteket. A teafogyasztás emellett különösen jótékony hatással volt az elhízással küzdő nőkre is.Az erős csontok titka: így tehetünk a csontritkulás ellenMinél idősebbek vagyunk, annál valószínűbb, hogy eltörjük valaminket. Nem kell ehhez feltétlenül elesni, elég lehet egy ütés vagy akár egy tüsszentés is attól függően, hogy milyen állapotban vannak a csontjaink. A jó hír az, hogy nem kell beletörődnünk.A kávéfogyasztási szokások ezzel szemben vegyes eredményeket mutattak. Azoknál a nők, akik naponta több mint öt csésze kávét ittak, nagyobb valószínűséggel mértek alacsonyabb csontsűrűséget. Mindez alátámasztja azokat a vizsgálati eredményeket, amelyek arra utalnak, hogy a koffein negatív hatással van a kalcium felszívódására.Emellett azt is megállapították, hogy az elfogyasztott kávé mennyiségétől függetlenül csökkent azoknak a nőknek a csontsűrűsége, akik életük során nagyobb mennyiségű alkoholt fogyasztottak. Az eredményeket aNutrientscímű tudományos folyóiratban tették közzé.A szakemberek szerint, bár a vizsgálat fontos eredményeket mutat, a kutatásban fehér bőrű nők vettek részt, így abból általánosítani egyelőre nem lehet. Ehhez az kellene, hogy a jövőben egy nagyobb vizsgálat keretében más bőrszínű emberek egészségügyi adatait is elemezzék.A kutatók azt is hangsúlyozták, az eredmények nem azt jelentik, hogy teljesen le kell modani a kávéről, és literszámra kell fogyasztani a teát, csupán azt, hogy mértéket kell tartani, és érdemesebb inkább utóbbit választani.Ha máskor is tudni szeretne hasonló dolgokról, lájkoljaa HVG Tech rovatának tudományos felfedezésekről is hírt adó Facebook-oldalát.",https://hvg.hu/tudomany/20251223_csontritkulas-tea-kave-fogyasztas-eletmod-egeszseg
"Alighanem biztos, hogy a Fidesz Steiner Attilát indítja a Magyar Péter ellen",2025-12-23 18:34:28+00:00,Itthon,"Steiner Attilát indítja a Fidesz Magyar Péter körzetében a jövő évi választáson – derült ki aTelexhezeljuttatott karácsonyi szórólapból, amiben a kormánypárti politikusra úgy hivatkoznak, mint Budapest 3. választókerületének országgyűlési képviselőjelöltje. Ehhez a választókerülethez tartozik a teljes XII. kerület és a XI. kerület északnyugati része: Sasad, Gazdagrét és Őrmező.Nemrég rejtélyes plakátokonkezdték el hirdetniSteiner Attilát, az Energiaügyi Minisztérium energetikáért és klímapolitikáért felelős államtitkárát, akkor Magyar Péter, a Tisza Párt elnöke ezt a következőképpen kommentálta: „mivel Orbán Viktor gyáva elindulni ellenem a lakóhelyünk szerinti választókerületben, ezért a Fidesz Steiner Attilát indítja ellenem. De lehet, hogy ők sem tudják, ki is Steiner Attila, mert ilyen plakátokkal árasztották el a kerületet” – írta a Facebookon a politikus.Míg a Tisza Párt már a 106-ból 105 egyéni választókerületben bemutatta a jelöltjét, a Fidesz csak várhatóan januárban teszi ezt meg. Korábban is sejthető volt, Steiner Attila lesz a fideszes befutó a körzetben, ahol Magyarnak nem csak egyetlen erős ellenfele lesz jövő tavasszal: indulna a 2022-es győztes momentumos Hajnal Miklós, és az akkori harmadik helyezett kutyapártos Kovács Gergely is, azonban utóbbi lemondott az indulásról, hogy így segítse Magyart, a Tiszát és a kormányváltást.Rejtélyes plakáton hirdetik Magyar Péter körzetében a leendő fideszes ellenfelétSteiner Attila ugyan államtitkár, mégsem ismerhetik elegen, ha egy frissen alapított egyesület is azt kérdezi egy köztéri plakáton: Ki az a Steiner Attila?Nyitókép: MTI/Bodnár Boglárka",https://hvg.hu/itthon/20251223_Alighanem-biztos-hogy-Steiner-Attilat-inditja-a-Fidesz-Magyar-Peter-korzeteben-szorolap-karacsony-2026-valasztas-tisza
"„A glikémiás index elve évekkel ezelőtt megdőlt” – kipróbáltuk a vércukrot folyamatosan mérő kütyüt, és kiderült, az sem mindegy, mit mivel eszünk",2025-12-23 18:30:00+00:00,hvg360,"A vércukorszint mérését sokáig egyetlen kép határozta meg: egy fájdalmas ujjbegyszúrás, egy apró vércsepp, majd egy szám a kijelzőn. A technológiai fejlődésnek köszönhetően azonban a vércukorszint követése kilépett a kórházak és rendelők világából, és olyan eszközök jelentek meg, amelyek egész nap szinte észrevétlenül figyelik szervezetünk működését. A glükózmonitorok már nemcsak pillanatnyi adatokat adnak a vércukorszintünkről, hanemtörténeteket mesélnek arról, hogyan reagál a testünk minden elfogyasztott falatra, a mozgásra vagy a stresszhelyzetekre.Az eszközt elsősorban cukorbetegek használják, de az elmúlt néhány évben preventív céllal is elkezdték alkalmazni például inzulinrezisztenciásoknál, emellett azok számára is fontos kellék lett, akik támogatni szeretnék a fogyásukat, vagy még többet tennének egészségükért.Testünk küzd a fogyás ellen, de néhány szabály betartásával ki tudjuk cselezni„Egyen kevesebbet, mozogjon többet” – aki túlsúllyal küzd, gyakran megkapja ezt a jó tanácsot, a szervezet azonban nagyon nehezen engedi el a felszedett kilókat. Miben téved sok orvos is az elhízással kapcsolatban? Hogyan működik a fogyás matematikája? Mennyi ideig tart a szervezetnek, amíg „sajátjának érzi” az elért álomsúlyt? Mikor alkalmaznak gyógyszeres terápiát?Mikor érdemes foglalkozni a vércukorral?A diabéteszesek állapota jól karban tartható (hogy ez miért létfontosságú, arról lásd keretes írásunkat), ehhez azonban elengedhetetlen a rendszeres, napi szintű vércukormérés. Az így kinyerhető adatok pontos képet adnak a szervezet aktuális anyagcsere-állapotáról, és segítenek időben felismerni a kezdődő eltéréseket. A korai megelőzés szó szerint életeket menthet,a gyakori mérés pedig lehetőséget ad arra, hogy a páciens lássa, hogyan reagál a szervezete a különböző ételekre, napszakokra, mozgásformákra vagy akár a stresszhelyzetekre.„Sok esetben a hagyományos labormarkerek normál értékeket mutatnak, mi pedig a glükózmonitorral már látjuk a problémát. Ilyenkor van lehetőség arra, hogy időben közbelépjünk, még mielőtt a betegség kialakul, vagy épp társbetegségek is kapcsolódnak hozzá” – mondja Rákóczi Gabriella dietetikus, anyagcsere-kutató.Ezek az információk segítenek abban, hogy az étrend és az életmód valóban személyre szabott és hatékony legyen. A cukorbetegek számára a vércukor-ellenőrzés az optimális gyógyszeres és inzulinkezelés beállításának alapja, hiszen enélkül nem látható, működik-e a terápia. De azoknak is fontos lehet, akiket még nem diagnosztizáltak.Több mint minden kilencedik magyar érintettA Nemzetközi Diabetes Társaság adatai szerint a világon több mint félmilliárd felnőtt cukorbeteg él, vagyis a Föld minden tizedik nagykorú lakója érintett. A leggyakoribb anyagcsere-betegség egyre nagyobb százalékban és egyre szélesebb korosztályban érinti a magyar lakosságot is. A KSH adatai szerint több mint 1,1 millió regisztrált cukorbeteg él ma Magyarországon, de a kezelt betegek számánál jóval nagyobb lehet azoké, akiknél nem fedezték fel a betegséget.Sokanmég mindig nincsenek tisztábana betegség pusztító következményeivel. A tartósan magas vércukorszint károsíthatja az ereket és az idegeket, ami növeli a szív- és érrendszeri betegségek, a vesekárosodás, a látásromlás, a gutaütés és a neuropátia kockázatát. Évente nagyjából félmillióan halnak meg diabétesz talaján kialakuló vesebetegségben a világon, a nem vagy rosszul kezelt cukorbetegség pedig extrém módon, 15–16-szorosára növelia láb elvesztésének rizikóját. Magyarország ebben élen jár, évente körülbelül 8000 végtagcsonkolás történik, ez a nyugat-európai átlag többszöröse.„Az emberek túlnyomó része nem megy orvoshoz, csak akkor, ha valamilyen panasza van, de nem érdemes addig várni, amíg ég a ház. A korai vércukoreltérésekhez sok esetben nem társul tünet, így előfordulhat, hogy a rejtett tünetek csak hosszú évek vagy akár évtizedek múltán fordulnak át cukorbetegségbe” – mondja a szakértő. A fáradékonyság, az alvásproblémák, a hízás vagy bármilyen erőteljesebb változás azt jelezheti, hogy érdemes foglalkoznunk a vércukorszintünkkel, főként akkor, ha volt már cukorbeteg a családban, vagy a testtömeg-indexünk a normál érték feletti.",https://hvg.hu/360/20251223_vercukorszint-meres-glukozmonitor-cukorbetegseg-inzulin-diabetesz-egeszseges-eletmod
"A brit rendőrség meggyanúsította Russel Brandet, miután újabb két nő vádolta meg szexuális zaklatással",2025-12-23 18:03:42+00:00,Élet+Stílus,"Két újabb nő vádolta meg Russel Brandet szexuális erőszakkal, a brit rendőrség pedig kedden meggyanúsította a színész-humoristát, aki a kétezres években rendszeresen szerepelt a médiában – írja aSky News.Az ötvenéves Brandnek jövő januárban kell megjelennie egy westminsteri bíróságon az őt ért vádak miatt. Idén tavasszal már a brit rendőrség vádat emelt a színész ellen nemi erőszak és többrendbeli testi sértés miatt négy különböző, 1999 és 2005 között történt ügyben. Jövőre folytatódni fog ezeknek az ügyeknek a feltárása is, júniusban kezdődik majd a tárgyalás az eredeti öt vádponttal kapcsolatban.Az újabb vádakról a nyomozást vezető Tariq Farooqi londoni főnyomozó elmondta, hogy tanúkat keres a rendőrség. Hozzátette: a két nő, akik megtették az újabb bejelentéseket, támogatást kapnak speciálisan képzett szakemberektől.Russel Brand korábban dolgozott a BBC-nél és számos filmben szerepelt, ilyen például a 2010-es Felhangolva. Ebben az évben vette feleségülKaty Perryt, akitől 14 hónap házasság utánelvált, az énekesnő aztán hosszú évekig Orlando Bloom jegyese volt, majd az újabbszakításután néhány hónapjarandizni kezdettJustin Trudeau volt kanadai miniszterelnökkel.A többek között szexuális erőszakkal megvádolt Russel Brand a kétezres években extravagáns stílusáról és megjelenéséről volt ismert, ám idővel kikopott a rivaldafényből, majd 2023-bankerült ismét a címlapokra, amikor a Times, a Sunday Times és a Channel 4 oknyomozó riportja szerint is 2006 és 2013 között négy nőt bántalmazott, nemi erőszakkal, testi sértéssel és érzelmi visszaéléssel vádolták meg. A brit rendőrséghez ezután számos további bejelentés érkezett Brand ellen Londonból és az ország más részeiből is. Russell Brand tagadja a vádakat, és kitart amellett, hogy a kapcsolatai mindig beleegyezésen alapultak.Rengeteg bejelentés érkezett a brit rendőrséghez Russell Branddel kapcsolatbanMinden vádat kivizsgálnak, zajlik a nyomozás.Nyitókép: AFP / NurPhoto / WIktor Szymanowicz",https://hvg.hu/elet/20251223_A-brit-rendorseg-meggyanusitotta-Russel-Brandet-miutan-ujabb-ket-no-vadolta-meg-szexualis-zaklatassal-szinesz-london-birosag-targyalas
"Ha másért nem, ezért mindenképpen szedjen C-vitamint",2025-12-23 18:03:00+00:00,Tech,"A nagy dózisú C-vitamin bizonyos mértékben megvédheti a tüdőt a levegőben lévő finom részecskék káros hatásavai szemben – állapították meg a Sydney-i Műszaki Egyetem kutatói. A PM2,5– amely olyan légszennyező anyagot jelent, amelynek átmérője 2,5 mikrométer, vagy annál kisebb – komoly egészségügyi problémákat okozhat, például asztmát vagy tüdőrákot.AScience Alertbeszámolója szerint a kutatók hím egereken és laboratóriumban tenyésztett emberi szöveteken végeztek kísérletsorozatot, hogy teszteljék, milyen hatással van a C-vitamin a finom részecskéknek kitett szövetekre. Azt találták, hogy a vitamin védelmet nyújt a sejtekben a légszennyezés által jellemzően okozott alapvető károsodások egy része ellen.A C-vitamin különösen csökkentette a sejtek mitokondriális „erőműveinek” elvesztését, mérsékelte a káros gyulladásokat, valamint megakadályozta, hogy a sejteket az oxidatív stressz – az instabil, reaktív molekulák által okozott támadások – károsítsa. Ez utóbbi számos működési zavart eredményezhet.A C-vitamint azért kezdték el tesztelni a szakemberek, mert egy régóta ismert antioxidánsról van szó. Az eredményeket azEnvironment Internationalcímű tudományos lapban publikálták.Több millió ember hal meg minden évben a hőhullámok és a légszennyezettség miattÉvente több millió halálos áldozatot követel a fosszilis tüzelőanyagoktól való függőség, a globális felmelegedés és az éghajlatváltozáshoz való lassú alkalmazkodás – figyelmeztet egy új nemzetközi tanulmány.Bár a tanulmány eredményei biztatóak, további kutatásokra van szükség annak megállapítására, hogy a vitamin elérhető dózisai a való életben ugyanúgy védik-e az embert, mint a laboratóriumban növesztett szöveteket és az egereket. A szennyezés szintjét és a C-vitamin dózisát gondosan kalibrálták a laboratóriumban, ami nem feltétlenül tükrözik a legtöbb ember valós kitettségét.A PM2,5részecskék legtöbb esetben az autóforgalomból, a bozóttüzekből vagy a porviharokból származnak. Azt csak az elmúlt években kezdték el megérteni a szakemberek, hogy ezek valójában milyen káros hatással vannak az ember szervezetére.A mostani tanulmány arra is rávilágít, hogy az ilyen típusú légszennyezés a sejtek szintjén már alacsony expozíció mellett is drámai mértékű negatív hatást kozhat.Ha máskor is tudni szeretne hasonló dolgokról, lájkoljaa HVG Tech rovatának tudományos felfedezésekről is hírt adó Facebook-oldalát.",https://hvg.hu/tudomany/20251223_legszennyezes-c-vitamin-sejt-valtozas-negativ-hatas-egeszseg
"Az Akadémiai Dolgozók Fóruma közölte, nem fél a HUN-REN fenyegetőzésétől, viszont várja a válaszokat a kérdéseire",2025-12-23 18:01:56+00:00,Itthon,"A HUN-RENMagyar Kutatási Hálózat pénteki közleményében azt állította, hogy valótlan információk láttak napvilágot a működésével kapcsolatban. Az Akadémiai Dolgozók Fórumának (ADF) állításaival kapcsolatban azt közölte, hogy valótlan, hogy nem rendelkeznek érvényes és hatályos szervezeti és működési szabályzattal. Szerintük a jogelőd intézmények eddigi szervezeti és működési szabályzatai továbbra is érvényesek, azoknak “felülvizsgálata folyamatban van. Szerintük az sem igaz, hogy ők lennének a felelősek azért, hogy a szervezet nyilvántartásba vételéről szóló bírósági döntés „apróbb elírást, technikai pontatlanságot tartalmazott”, és hogy nem egyértelmű a szervezetben a munkáltatói jogok gyakorlása.A lapunk által megírt 9,4 milliós felsővezetői béreket tételesen nem cáfolták, azzal kapcsolatban megjegyezték, hogy hogy szerintük a „felsővezetői bérezése megegyezik az állami szférában a hasonló felelősségi körű felsővezetői pozíciókban alkalmazott javadalmazások bérszínvonalával.”Szerintük hamis annak a képnek a sugallása, hogy a szervezet “nem a céloknak és küldetésnek megfelelően, a jogszabályok szerint meghatározott rendben működne” . A HUN-REN közleményében jogi lépéseket helyezett kilátásba.Fejek hullottak a HUN-REN-ben, miután megírtuk a vezetők több mint 9 milliós fizetésétA magas fizetések ellenére úgy tűnik, nem végzik jól a dolgukat a HUN-REN felső vezetői, mert képtelenek voltak helyesen bejegyeztetni a bíróságon a szervezetre vonatkozó információkat. A kutatóközpontok SZMSZ nélkül működnek, és az sem tisztázott, ki gyakorolja a munkáltatói jogkört.AzAkadémia Dolgozók Fóruma (ADF) közleményben reagált a szervezet állításaira, azt írják, hogy hiába fenyegetőznek a HUN-REN vezetői jogi lépésekkel, az ADF áll az eljárások elébe, és támogatja, hogy kiderüljön az igazság a HUN-REN működésével kapcsolatban. Azt is hozzáteszik, hogy ha a HUN-REN elküldi a lent felsorolt kérdésekre a hiteles információkat, akkor az ADF igyekszik azokat a legszélesebb közönséghez eljuttatni.Az ADF a következőket szeretné tudni:– Gulyás Balázs elnök és Jakab Roland DPK-tag vezérigazgató fizetésének pontos összegét és alakulását az egyéb juttatásokkal és költségtérítésekkel együtt.– Az erről döntő irányítótestületi határozat pontos szövegét.– Általában az Irányító Testület határozatait, amelyek nem elérhetők.– Az Irányító Testület jegyzőkönyveit, melyek szintén nem elérhetők, különös tekintettel arra az ülésre, amikor a négy kutatóközpont elcsatolásáról döntöttek, és ami után több tag lemondott.– Az új szmsz-ek szövegét, tekintettel arra, hogy teljesen új magánszervezet jött létre, ezért kétséges, hogy a központi költségvetési szervekre vonatkozó szabályzatok alapján tovább lehetne működtetni a kutatóhálózatot.– Az ELTE-vel és a minisztériummal kötött szerződéseket az elcsatolásról, a mellékletekkel együtt.– A bírósághoz benyújtott okiratokat a hibák listájával.– A hiánypótlást a hibák javításával, a benyújtás időpontjával együtt.– A bíróság válaszát.Az ADF további kérdéseket is feltett:– Mit lehet tudni arról a kockázatitőke-alapról, amelyet a HUN-REN létrehozni kíván? (Különös tekintettel arra, hogy ez a működési forma a NER-ben is nagy népszerűségnek örvend.)– Pontosan mennyit költöttek a nemzetközi átvilágításra?– Hol vannak az átvilágítás során készült dokumentumok?– Hol javasolta az átvilágítást végző bizottság, hogy szüntessék meg a kutatóhálózat egységét, és központokat válasszanak le?– Milyen jogcímen használja a HUN-REN az MTA vagyonát?– Hol érhető el a Hankó Balázzsal kötött 25 éves keretmegállapodás és a 6 éves finanszírozási szerződés szövege a mellékletekkel?– A BME-hez hasonlóan felmerült-e, hogy a magánosított HUN-REN is eleshet az uniós forrásoktól, és ha igen, ezeket miből pótolnák?– Hol tart jelenleg a kutatóközpontok jogállásában bekövetkezett változtatások átvezetése az uniós szervek előtt?A köztársasági elnöknél és a jegybankelnöknél is magasabb fizetést visznek haza a HUN-REN felső vezetőiKözépvezetőnek, de még hivatalnoknak is jobb lenni, mint kutatónak a HUN-REN-ben. A kutatói átlagbér csak bruttó 800 ezer forint, a két felső vezető bére viszont másfél év alatt több mint duplájára nőtt, és egyenként eléri a bruttó 9,4 milliót. A HVG birtokába jutott belső feljegyzés szerint 2025-ben hiába lett több pénze a természettudományi kutatóközpontnak, égetően fontos fejlesztésekre nem jutott.Azt írják, hogy ha ezekkel a kérdésekkel kapcsolatban az ADF bármilyen hiteles információt kap a HUN-REN részéről, azt széles körben ismertetik, de azzal is megelégednek, ha ezeket a tényeket a Gulyás Balázsék által indított eljárások keretében a bíróság tárja fel és hozza nyilvánosságra.",https://hvg.hu/itthon/20251223_Az-Akademia-Dolgozok-Foruma-nem-fel-a-HUN-REN-fenyegetozesetol
A halálösztön a sajátunk – Kövesdi Veronika médiakutató az új Lánthimosz-film zseniális végkövetkeztetéséről,2025-12-23 17:30:00+00:00,hvg360,"Rendkívüli ünnepi ajánlóink többi darabjátittolvashatja.Bevallom töredelmesen, kissé szemforgatva ültem volna be még egy antikapitalista történetre, hogy a nép kilátástalan küzdelmét szemléljem a kizsákmányoló elittel szemben. Még akkor is, ha a szívemnek oly kedves összeesküvéselmélet-híveké a főszerep.Persze aki kifejezetten az említett narratív sémára vágyik, megtalálja a filmben: Michelle Fullert, egy gyógyszergyár vezetőjét elrabolja két ufóhívő, mert szerintük földönkívüli, aki kiirtja a méhkolóniákat, és rabszolgává teszi az emberiséget.Ugyanakkor Jórgosz Lánthimosz rendező – Ari Aster producerrel – azért kecsegtetett számomra is reményekkel.",https://hvg.hu/360/20251223_hvg-ajanlo-Kovesdi-Veronika-Bugonia-film
Lisztériagyanú miatt hívják vissza a Lidl juhtúróját,2025-12-23 17:27:00+00:00,Gazdaság,"A Nemzeti Kereskedelmi és Fogyasztóvédelmi Hatóság visszavonja a Lidlben kapható Pilos Bryndza nevű, 125 g megnevezésű zöld csomagolású, juh- és tehéntejből készült juhtúrót – derült ki keddiközleményükből. A visszahívás oka, hogy a termékben nem kizárható a Listeria monocytogenes jelenléte.Ez a baktérium okozza a liszteriózis nevű betegséget, ami egészséges emberekben sokszor semmilyen tünetet nem vált ki, a jó ellenállóképességű felnőttek a fertőzést a legtöbbször tünetmentesen átvészelik, viszont a csecsemőknél, a várandós nőknél, és az időseknél nagyobb veszélye van a súlyos lefolyású megbetegedés kialakulásának, esetükben akár szepszis, agyhártyagyulladás is kialakulhat – írja aWebbeteg.A baktérium hűtőhőmérsékleten is képes elszaporodni és túléli a fagyasztást is. Ha valaki megfertőződik, akkor már a fogyasztást követő első napon jelentkezhetnek ételmérgezéses tünetek: hasmenés, hányás, fejfájás, hőemelkedés vagy láz.A hatóság kéri azokat, akik vásároltak a tejtermékből, hogy ne fogyasszák el azt. Az adatai a következők:termék megnevezése: Pilos Bryndza juh- és tehéntejből 125 g,minőségmegőrzési idő: 2026. január 2.,tételazonosító: L171225,gyártó: Agrofarma, spol. S.r.o.Nemzeti Kereskedelmi és Fogyasztóvédelmi HatóságNyitókép: Nemzeti Kereskedelmi és Fogyasztóvédelmi Hatóság",https://hvg.hu/gazdasag/20251223_Liszteriaszennyezes-termekvisszahivas-lidl-pilos-turo-tejtermek-juh-tehen-fogyasztovedelmi-hatosag
"A Kösz, jól különkiadása: együtt főzött Tomán Szabina, Tatár Csilla és Farkas Richárd, a Penny séfje",2025-12-23 17:10:00+00:00,Élet+Stílus,"Mitől lesz hiteles egy életmódprogram? Hogyan tudunk eligazodni az életmódpiacon? Mennyire tájékozott a magyar fogyasztó? A longevity programokkal csak a nőket célozzák? Hogyan küzdik le a félelmeiket a női vállalkozók? Ezekre a kérdésekre kereste a választ vendégeivel Bánhalmi Kata, a Kösz, jól karácsonyi különkiadásában. A tavalyi évhez hasonlóan nemcsak beszélgettek Tomán Szabinával és Tatár Csillával, hanem besegítettek Farkas Richárdnak, a Penny séfjének, és együtt készítettek el egy finom és könnyű karácsonyi menüt is.No TitleNo DescriptionA műsort és a pénztárcabarát egészségtudatos élelmiszereket a PENNY támogatja.Kövesd és hallgasd meg a HVG Podcastok műsorait az alábbi platformok bármelyikén:Spotify,Apple Podcasts,SoundCloud,Youtube.Vagy iratkozz fel a Kösz, jól csatornájára itt:Spotify,Apple Podcasts",https://hvg.hu/elet/20251223_Kosz-jol-kulonkiadas-longevity-egeszseges-karacsonyi-menu-sefek-podcast
"Karácsonyfa jégből? A kutatók már kinyomtatták, és ennek nagyon is van értelme – videó",2025-12-23 17:03:00+00:00,Tech,"Az Amszterdami Egyetem fizikusai elkészítették az egyik legjobb karácsonyi dekort: egy mini, 3D-nyomtatott karácsonyfát. A dolog igazi különlegessége azonban az, hogy nem kellett hozzá semmilyen hűtőberendezés, ráadásul még olcsó is. Mondjuk ettől még nem tudja megcsinálni otthon.A dolog kulcsa a párologtató hűtés, mely már a természetben is jól ismert: az emlősök például így szabályozzák a testhőmérsékletüket, de abban is szerepe van, hogy a reggeli kávéja gőzölög.Mint azArsTechnikakiemeli, a jégnyomtatás módszerei rendszerint a kriogenikán vagy valamilyen hűtött hordozón alapszanak. AzarXivpreprint szerveren megjelent kutatás szerzői szerint ők az elsők, akik a párologtató hűtés módszerét alkalmazták 3D-nyomtatshoz.A dolog nehézsége az volt, hogy a folyamat egy vákuumkamrában ment végbe, a nyomtatófej pedig egy sugárfúvóka volt. „A nyomtató mozgásvezérlése rétegenként irányította a vízsugarat, igény szerint felépítve a geometriát” – magyarázzák a szerzők, megjegyezve, hogy rendkívül alacsony víznyomás mellett a folyadék felületén lévő vízmolekulák folyamatosan távoznak. Méghozzá gőzként.Printed Christmas Tree – Made of IceAn Ice Christmas tree: fast three-dimensional printed Christmas tree via evaporative cooling in vacuum. Total construction time was 26 minutes at 2 mbar. The physics underlying our method is straightforward yet elegant. The 3D printer is enclosed inside a vacuum chamber, where the freezing process is driven by the rapid evaporation of the deposited water, causing it to solidify onto the previously printed layer.A távozó molekulák magukkal viszik a párolgás hőjét, így hűtik a vízsugarat. A nyomtatáshoz használtsugár felület-térfogat-aránya nagyon nagy, mely rendkívül hatékonnyá teszi a hőelvonást. A folyadék így gyorsan lehűl. Ha a vízsugár eléri az anyagot, vagy egy egy korábban lerakódott jégréteget, már az ütközés pillanatában megfagy.A kutatók ezúttal egy karácsonyfát készítettek el így, de természetesen nem csak erre jó a módszer. Például biológiai alkalmazásban is hasznos lehet, mondjuk vázszerkezetekhez. Egy ilyen jégforma gyantába vagy polimerbe önthető, és ha elolvadt, üreges csatornákat hagy csak maga után. Sőt, akár mikrofluidikai folyafékhálózatok létrehozásához is használható. Arról nem is beszélve, hogy akár a Marson is lehet így nyomtatni vízjégből.Ha máskor is tudni szeretne hasonló dolgokról, lájkoljaa HVG Tech rovatának tudományos felfedezésekről is hírt adó Facebook-oldalát.",https://hvg.hu/tudomany/20251223_3d-nyomtatott-karacsonyfa-vakuum-viz-kutatas
"Jake Paul borzalmasan sok pénzzel és fegyverekkel pózolt egy magángépen, miután kiütötték",2025-12-23 16:57:23+00:00,Sport,"Jake Paul egy olyan fotót osztott meg a legutóbbi bokszmeccse után, amin rengeteg pénzzel és több fegyverrel látható egy magángépen – írja aNew York Post.A bejegyzés megtekintése az InstagramonJake Paul (@jakepaul) által megosztott bejegyzésA youtuberből lett bokszolót a brit egykori nehézsúlyú világbajnok Anthony Joshua ütötte ki szombaton, ráadásul Jake Paul súlyosan megsérült a mérkőzésen, két helyen is eltört az állkapcsa. Azóta meg is műtötték, a kétoldali törést lemezekkel, csavarokkal rögzítették, az egyik területen a fogakat és azok gyökereit is el kellett távolítani.Kiütötte és az állkapcsát is eltörte Anthony Joshua az influenszerből lett ellenfelénekAz olimpiai és kétszeres profi világbajnok már négyszer is padlóra küldte Jake Pault, mire a bíró beszüntette a küzdelmet.A lap szerint azonban a pénz gyógyír lehet a szenvedésre. Bár a pontos összegek nem ismertek, megjelent olyan adat is, hogy Paul 92 millió dollárt keresett Joshua elleni meccsen, bár novemberben Paul azt állította, hogy ez akár 267 millió dollár is lehet.A fotón hat fegyvert is villantott a youtuber, közte van két az iskolai lövöldözésekről elhíresült AR-15, egy mesterlövész puska és pisztolyok is.Bár Jake Paul azt mondta, hogy készül a visszatérésre a ringbe, deez közel sem biztos, hogy menni fog. Az állkapocs-sérülése miatt ugyanis nem biztos, hogy engedélyt fog erre kapni.(Fotó: AFP/Giorgio Viera)",https://hvg.hu/sport/20251223_jake-paul-penz-fegyverek-magangep
"Szoboszlai Dominik felesége megosztotta, milyen karácsonyfával készülnek az ünnepekre",2025-12-23 16:54:16+00:00,Élet+Stílus,"Hatalmas, elegánsan díszített karácsonyfával készül az ünnepre Szoboszlai Dominik felesége, Buzsik Borka és kislányuk. Erről egy képet a focista felesége osztott meg az Instagram-oldalán.Mivel a történetében osztotta meg, ezért az már nem látható, ám afeol.huoldalán még elérhető a kép. A lap megjegyezte, hogy a fán látható négy darabból álló Christian Dior karácsonyfadísz-kollekció ára 450 euró, azaz nagyjából 175 ezer forint.A pár tavasszal tartotta azesküvőt, és augusztusbanszületett mega kislányuk, ez lesz az első közös karácsonyuk hármasban. A sportolónak nem csak a magánéletében volt sűrű a2025-ös év, ugyanis idén volt először, hogy magyar futballista Premier League-győztessé vált, hiszen Szoboszlai Dominik is a magasba emelhette április végén az angol bajnokság trófeáját. A magyar válogatott csapatkapitánya az előző szezonban is kulcsember volt a Liverpool csapatában, idén pedig a bajnokság minden meccsén bekerült a kezdő 11-be, ahol szakértők szerint az egyik legkiegyensúlyozottabb teljesítményt nyújtja.Szoboszlai Dominik nyáron a HVG-nek is nyilatkozott, vele készült interjúnkatittolvashatják.Nyitókép: Cabrera Martin",https://hvg.hu/elet/20251223_Szoboszlai-Dominik-felesege-Dior-luxusdiszeket-aggathatott-karacsonyfa-focista-liverpool-buzsik-borka-magyar-valogatott
Gyükeri Mercédesz: A bejgli titkos hozzávalója,2025-12-23 16:30:00+00:00,hvg360,"„Mondhatom, nincs nagyobb gyönyörűség az olvasásnál.”(Idézet a tízfontos bankjegy hátoldaláról.)Tényleg, mutattam már a receptkönyvem? Jó, miért mutattam volna, semmi extra nincs benne: egy határidőnapló, műbőr fedeles, menedzserkék, ami egyszer csak új életre lelt, ki tudja, mennyi ideig tartó porfogás után. Az rejtély, ez mikor történhetett, legkorábban 1995 elején, addig biztosan potyogott rá a fenyőtű, én meg próbáltam kitalálni, mivel érdemeltem ki karácsonyi ajándéknak egy határidőnaplót. Volt mellé egy tolltároló kübli meg toll is, szóval csak sejtem, hogy az anyám valahogy bekeveredett a karácsony előtti rohanásban egy menedzsershopba (Reálszisztéma!), biztos ott volt a legkisebb a sor. Az egy pillanatig fel sem merült, hogy rendes használatba kerüljön, pedig – ezt így most harminc évvel később vettem észre – benne van a légitársaságok irodáinak vonalas száma, az „Üzleti és egyéb tárgyalásokra alkalmas vacsorázóhelyek/Famous Restaurants” listája kerületenként és több tucat tudakozó, ahol még a vonatok indulásáról is lehetett érdeklődni.A minőségi újságírás nincs ingyen, ezért építjük 2019 óta a digitális előfizetői közösségünket. Ugyanakkor hiszünk abban, hogy vannak olyan témák, amelyeknek minél több emberhez el kell jutniuk. Cikkünket ezért mindenkinek hozzáférhetővé tesszük, de ha teheti,fizessen elő a hvg360-ra, hogy a jövőben is tudjunk fontos írásokat mindenkivel megosztani.Lassan épp olyan muzeális lesz, mint a dédapámtól szerzett, pont száz évvel korábbiHázi kincstár(„Sok száz titkos szer, hasznos tudnivalók a háztartás, gazdaság, egészségtan s a mindennapi élet stb. köréből. Második, tetemesen bővített kiadás.”), vagy ahogy a család hívta, az „eczetes könyv” – csak amíg emezt az idő vasfoga rágta meg, a határidőnaplót Artúr, az angol cocker spániel.Gyükeri MercédeszArtúr (születési nevén Shilton X-Ray) felbukkanása a családban nagyjából ugyanarra az időre tehető, mint az Optiform naptáré, és nem kevésbé rejtélyes: egy rém hideg és jégpáncélos téli napon egyszer csak megjelent nálunk egy nagyjából egyéves fekete szőrkupac, és amikor kiderítettük, ki a gazdája, és elcsúszkáltunk hozzá kutyástul, csak annyit tudtunk meg, hogy neki erre a kutyára már nincs szüksége, nekünk adja, ha kell. Úgyhogy csúszkálhattunk vissza egy törzskönyvvel, egy oltási könyvvel, egy szájkosárral és egy ebbel, aki ekkor mutatta meg először és utoljára, hogy noszogatás nélkül is képes arra, hogy egy határozott irányba menjen: a házunk felé.A random tárgyak rágcsálása viszont nem tartozott a rossz szokásai közé, a könyveket is messziről elkerülte, így mind közül harmadik rejtélyünk megoldása kívánja a legélénkebb fantáziát: mégis miért esett neki a receptkönyvvé avanzsált határidőnaplónak?Persze nagy szó a „könyv”, sok kárt nem is tudott tenni benne, belül is pont annyira szétszórt, amennyire a gazdája. A receptek nagy része egy cetlin van beledobálva, pontos mennyiségekkel és instrukciókkal ugyan, csak az nincs odaírva, minek is az elkészítését olvassuk éppen. A „hivatalos rész” tartalomjegyzékét félig elfogyasztotta a kutya, ami maradt, ott is követhetetlen, mi hol van és miért, igazából tényleg jó szerencse kell ahhoz, hogy bármit megtaláljon benne az ember.A szétrágott, szanaszét írt, harminc éve őrizgetett könyvnek egy szent része van csak, december 21-22-énél: a bejgli receptje.Az megint csak rejtély, honnan lett ez a recept, már akkor is tele volt a polc a szakácskönyvekkel, konyhai magazinokkal, rokoni-baráti jó tanácsokkal. A kuka meg évről évre rosszabbnál rosszabb bejglikkel – az igazi recept megtalálása valódi ajándék volt. Azt viszont szinte napra pontosan tudom, mikor került be a határidőnaplóba: 1997. december 23-án. És azt is, mi az, ami ebből a receptből kimaradt:„Mr. Darcy!Miss Bennet!”Előző nap vetítette először magyar tévé aBüszkeség és balítéletcímű regény alapján készült BBC-sorozat utolsó két részét. Igen, arról a sorozatról van szó, amiben Mr. Darcy szerepében Colin Firth nézte olyan szúrósan a Bennet lányokat, és bizonyította szerelmét a második nővérnek – és kelt ki a kettő között vizes ingben a kastélya melletti tó vizéből, Bridget Jones soha meg nem válaszolt kérdése alapján erekcióval, vagy sem. Igen, az a Mr. Darcy, aki egyszerre álma minden lánynak, minden lány anyjának és minden olyan nőnek, akit megcsapott az egyenjogúság szele, amely csak úgy süvíti a választás jogát és szabadságát, és minden olyan nőnek, akit boldoggá tesz, ha komolyan veszik az értelmét és az érzelmeit.Jennifer Ehle és Colin Firth a Büszkeség és balitélet című sorozatbanAFP / 7e Art/BBC / Photo12 via AFPA szüleink generációja tudja, mit csinált, amikor megölték Kennedyt. Amikor az első ember leszállt a Holdra. Az én generációm tudja, mit csinált, amikor az utasszállítók belerepültek a World Trade Center ikertornyaiba. Én meg tudom, mit csináltam, amikor Miss Elizabeth Bennet igent mondott a tévében Mr. Darcynak: anyával együtt szentségeltem, mert odaégett az utolsó tepsi mákos bejgli. Hiszen egyszerűen nem lehetett otthagyni a tévét ilyen érzelmek közepette!„Gyűlölni önt! Eleinte talán haragudtam, de a harag csakhamar helyes irányba terelődött.”A többi bejgli egyszerűen tökéletes lett. Nem szakadt ki, finom szaftos lett a töltelék, omlós a tészta, pont annyira édes, amennyire kell, jó szívvel lehetett kínálni mindenkinek, aki szereti. Aki készített már bejglit, és ad is az ilyesmire, az tudja, hogy ennél már tényleg csak az lenne nagyobb öröm a konyhában, ha Mr. Darcy (lehetőleg Colin Firth) venné ki a sütőből – csak hogy megint visszajussunk Bridget Joneshoz, akinek a konyhai haváriáját Mr. Darcy modern alteregója, Mark Darcy hárította el (a 2001-es filmváltozatban ki más, mint Colin Firth alakításában).Azóta sem változtattam a recepten, legfeljebb még komolyabban veszem a mennyiségeket, és azóta is minden évben ugyanúgy készül a bejgli: a töltelék és a tészta előkészítése az első-második résznél, a nyújtás, a feltekerés és a sütés másnap, amikor a harmadik résztől lemegy az egész, most már DVD-ről. Ha ügyes vagyok, már a vizes inges jelenetnél úgy tudok leülni a tévé elé, hogy minden kész, ha még ügyesebb vagyok, nem ég oda a sütőben az utolsó pár rúd a hatodik rész izgalmai közben. Anya már rég nincs velem ilyenkor, így még inkább igaz: a karácsony igazán akkor jön el, amikor eljutunk odáig, ahogy Jennifer Ehle (magyar hangja Györgyi Anna) – „Szenczi Miklós műfordítása alapján” – azt mondja:„Csak arra vagyok elszánva, hogy azt fogom tenni, ami az én véleményem szerint meghozza a boldogságomat, tekintet nélkül önre vagy bárki másra, akihez nekem semmi közöm sincs.”Elizabeth Bennet az egyik első feminista ikon, Jane Austen pedig az első feminista írók egyike, sokszor taglalt nagyságát pedig az adja, hogy a 19. század elején a nőket érő társadalmi igazságtalanságokról senki nem tudott olyan humorral és bájjal írni, mint ő. 41 évet élt, életében mindössze négy regényét adták ki, azt is névtelenül. Igazi sztárrá a 20. századra, főleg a végére vált, köszönhetően a BBCBüszkeség és balítéletének és néhány évvel korábban az Emma Thompson keze alatt zseniális forgatókönyvvé avanzsáltÉrtelem és érzelemnek.Az én generációmban mindenkinek (aki számít) beégett a vizes inges jelenet, amit persze nehéz lenne életünk legfeministább pillanatának tekinteni, de Liz Bennet sem fog azzal dicsekedni, hogy érzelme akkor erősödött meg Mr. Darcy iránt, amikor végigsétált méretes birtokán. A következő generációnak az jutott, ahogy Matthew – nem értem, mit is keresek pontosan ebben a szerepben – MacFadyen szerelmesen néz Keira Knightley-ra, és jön az új feldolgozás is jövőre, ami ki tudja, mit tartogat a Netflix-kultúrkör számára.Gyükeri MercédeszPszichoanalitikus mélységgel egyik változatot sem lehet megvádolni, ahogy a szereplők sem számítottak soha a legnagyobb lázadóknak, mégis pont annyira árnyalt a karakterük, hogy ki tudjuk válogatni belőle azokat a vonásokat és azokat a történéseket, amikre titokban vágyunk. (Ami engem illet így 2025 végén: hosszú sétákat tenni a szomszéd ligetben, és átmenni a szomszéd birtokra, úgy egy-két hétre.)Az én Jane Austen-rajongásom mindenesetre az év két napjára korlátozódik: a bejglisütés két napjára. Nincs is más választásom, hiszen ez a titkos hozzávalója, enélkül biztos kiszakadna (néha azzal is, de arról hallgatunk), enélkül nem lenne karácsony.Amit magunkkal viszünk 2025-ből2025 próbára tett mindannyiunkat, a közélet történéseinek viharában éltük végig az évet. Volt azonban olyan dolog, amit szívesen viszünk magunkkal a következő, várhatóan még viharosabb esztendőbe is. Szerkesztőségünk munkatársainak szubjektív évértékelőiben most ezekre emlékezünk vissza. A sorozat többi cikkeittolvasható.Isten éltesse hát Jane Austent, aki nem sokkal karácsony előtt (és két nappal az én születésnapom után), december 16-án lett volna 250 éves, arcképe nyolc éve szerepel a brit tízfontos hátoldalán, oda is leghíresebb regénye egy mondata került. Ha egyszer rendbe szedem végre a receptgyűjteményem, én is biztos beleírom, hogy a bejgli csak akkor sikerül, ha közben aBüszkeség és balítéletBBC-feldolgozását nézi az ember.De nem fogom rendbe szedni. Mindig olyan jó a kezembe venni azt a határidőnaplót, amit valamikor a kilencvenes évek vége felé megrágott Artúrkám. Ha mesemondó lennék, most azt mesélném: közben Mr. Darcy épp kijött a vizes ingében a tóból. Ki tudott volna a fekete göndör Mr. Darcy helyett egy fekete göndör spánielre ügyelni!Bejgli GyükeriéknélHozzávalók hat rúdhoz45 dkg finomliszt45 dkg rétesliszt5 dkg élesztő2 dl langyos tej10 dkg porcukor2 tojássárgája35 dkg vaj+ 1 tojás megkenniMegkeressük a DVD kábeleit, bedugjuk, csatlakoztatjuk a tévéhez. Megkeressük a Büszkeség és balítélet DVD-t, az első lemezt bekapcsoljuk.A tejjel és kis cukorral felfuttatjuk az élesztőt.A maradék cukorral és a tojássárgákkal habosra keverjük a vajat, hozzákeverjük az élesztős keveréket, majd jól összegyúrjuk a liszttel. Amikor elkészült, betesszük a hűtőbe, vagy kitesszük a hidegre.Közben elkészítjük a töltelékeket, azokat is hidegre tesszük.Másnap bekapcsoljuk a DVD-t.A tésztát behozzuk, várunk, amíg kicsit átmelegszik. Hat egyenlő darabra vágjuk, cipót formálunk belőlük, félretesszük. Egyesével kinyújtjuk őket, rákenjük a tölteléket, a rövidebb oldalakon egyujjnyi szélt, a hosszabb oldal egyik végén kb. ötcentis csíkot üresen hagyva. Az oldalakat behajtjuk, feltekerjük, a tetejét megszurkáljuk. 180 fokra bekapcsoljuk a sütőt.A felvert tojással megkenjük a rudakat, aztán bő fél órát meleg helyen kelesztjük. Újra megkenjük, betesszük a sütőbe, és addig sütjük, amíg szép barna nem lesz. Ha felszakad, nem idegeskedünk, Mr. Darcy úgyis újra megkéri Miss Bennet kezét.",https://hvg.hu/360/20251223_Gyukeri-Mercedesz-A-titkos-hozzavalo-jane-austen
"Letartóztattak egy brit önkormányzati képviselőt, mert éveken át elkábította és megerőszakolta a volt feleségét",2025-12-23 16:17:10+00:00,Élet+Stílus,"Azzal vádolnak egy volt brit konzervatív önkormányzati képviselőt, hogy 13 éven keresztül bedrogozta és megerőszakolta a volt feleségét – írja aGuardian. A 49 éves Philip Youngot és öt másik férfit több mint 60 nemi erőszakkal és szexuális bűncselekmény elkövetésével vádolják.A politikus vádpontjai között az is szerepel, hogy pedofil felvételek is voltak a birtokában. Youngot letartóztatták és várhatóan január 23-án kell bíróság elé állnia.Philip Young 2007 és 2010 között Swindonban volt önkormányzati képviselő a városi tanácsban.Az ügy számos hasonlóságot mutat aDominique Pélicotáltal elkövetett szörnyűségekkel, de pár napja Németországban is börtönbüntetésre ítéltek egy 61 éves férfit, aki éveken át videóra vette, ahogyan elkábított feleségét bántalmazza szexuálisan.Bűnösnek találtak egy német férfit, aki rendszeresen megerőszakolta öntudatlan feleségétA 61 éves férfi felvételeket is készített a szexuális erőszakról, ezeket pedig az interneten is megosztotta.(Fotó: Afp/dpa/Frank Hoermann, a kép illusztráció)",https://hvg.hu/elet/20251223_letartoztatas-brit-onkormanyzati-kepviselo-eroszak-feleseg
"Meghibásodott a japán űrrakéta, egy navigációs műhold bánta a dolgot",2025-12-23 16:03:00+00:00,Tech,"Hetedik küldetésére indult vasárnap Japán H3 nevű űrrakétája, de egy hajtóműhiba miatt végül nem tudta pályára állítani az általa hordozott navigációs műholdat – írja aGizmodo.A japán űrügynökség, a JAXA közölte: a rakéta második fokozatában az indítás után nem sokkal valamilyen anomália ütötte fel a fejét. A hiba miatt végül nem sikerült a második fokozat hajtóműveit időben begyújtani, és az egész szerkezet leállt.Az űrügynökség szakemberei már az első fokozat égése közben észlelték, hogy csökken a nyomás a második fokozat hidrogéntankjában.Japan’s H3 rocket launches navigation satellite but fails to reach planned orbitA Japanese H3 rocket launched the Michibiki 5 satellite from the Tanegashima Space Center on on Dec. 21, 2025 at 8:51 p.m. EST (0151 GMT and 10:51 a.m. local Japan time on Dec. 22).A raktérben lévő QSZ-5-ös műhold emiatt nem tudott geostacionárius pályára állni, és a JAXA szerint elveszett. Az nem világos, hogy a szerkezet levált-e egyáltalán a rakétáról.A Gizmodo felidézi: a műhold indításának tervezett időpontja december 17-e volt, de végül halasztották a hűtővíz-befecskendező rendszerben tapasztalt probléma miatt.A H-2A utódjának szánt H3-as rakétát 11 éven át fejlesztették, bár az első repülése nem volt épp felhőtlen 2003-ban: 15 perccel az indítás után életbe lépett az önmegsemmisítő parancs. Bár az első fokozat rendben tette a dolgát, a másodiknál egy elektronikai probléma miatt nem gyújtott be a hajtómú – ez vezetett az önmegsemmisítéshez. A hiba nem volt épp olcsó, mivel a fedélzeten volt egy 200 millió dollár értékű műhold is.Azóta azonban öt sikeres küldetés is van a H3 mögött, bár a mostani gond eléggé megtörte ezt a szériát. A 2026-ra tervezett számos küldetés azonban egyelőre bizonytalan, mivel sok minden függ a vizsgálat eredményeitől.(Cikkünk nyitóképe illusztráció, azon a H3 egy korábbi indítása látható.)Ha máskor is tudni szeretne hasonló dolgokról, lájkoljaa HVG Tech rovatának Facebook-oldalát.",https://hvg.hu/tudomany/20251223_japan-raketa-h3-hiba-kesei-gyujtas-navigacios-muhold
Epstein-dokumentumok: Trump egy levél szerint nyolcszor is ott ült a szexuális ragadozó magángépén,2025-12-23 15:56:25+00:00,Élet+Stílus,"„Donald Trump sokkal többször utazott Epstein magánrepülőgépén, mint amennyit korábban jelentettek (vagy amennyiről eddig tudtunk)” – olvasható egy emailben, ami az Epstein-aktákban bukkant fel. ANew York Timeskutatásai szerint a levelet 2020. január 7-én küldték, azonban a feladót és a címzettet is kitakarták, ugyanakkor az e-mail alján szerepel a manhattani államügyész mint pozíció.A levél szerint Trump 1993 és 1996 között legalább nyolc repülésen szerepel utasként. Egy ’93-as repülésen ő és Epstein volt összesen a gépen, egy másik alkalommal még egy 20 éves személy volt velük. Egy következő utazáson két nő volt ott. Négy olyan utazás is volt, amin Jeffrey Epstein mádámja, a jelenleg 20 éves börtönbüntetését töltőGhislaine Maxwellis fent volt a gépen.Az igazságügyi minisztérium múlt hét pénteken kezdte el nyilvánosságra hozni a dokumentumokat, melyekben több képen szerepel Trump, illetve többek között Bill Clinton korábbi amerikai elnök is.Clinton, Trump, Michael Jackson – nyilvánosak az Epstein-aktákA dokumentumok jelentős részében kitakarták az „érzékeny” adatokat, de így is látható több árulkodó kép.Az amerikai képviselőház novemberbenszinte teljes egyhangúsággal(egyetlen republikánus képviselő szavazott ellene) fogadta el a titkosítatlan iratok nyilvánosságáról szóló törvényt, amelyet aztán másnap azelnök is aláírt.Trump, akinek hosszú ideig jó kapcsolata volt Epsteinnel az év nagy részében ellenállt a dokumentumok nyilvánosságra hozatalának. Miután egyre több támogatója érvelt vele szemben,ő is arra kérte a republikánus képviselőket,hogy szavazzák meg a nyilvánosságot biztosító törvényt.Bill Gates, Noam Chomsky és női testrészekre írt Lolita-idézetek is szerepelnek az Epstein-fotókon, amiket most hoztak nyilvánosságraA több ezer felvételből újabb sorozatot osztott meg a nyilvánossággal az amerikai képviselőház felügyeleti bizottsága.Az eddig közzétett dokumentumokban felbukkant rengeteg híresség, Bill Clinton egykori elnök, Noam Chomsky, illetve Michael Jackson is. Trump kedden azt mondta az ügyről, hogy nyilvánosságra került fotók tönkretehetik azokat, „ártatlanul találkoztak” az elítélt pedofillal.Jeffrey Epstein 2019-ben a börtönben vesztette életét, miközben a bírósági tárgyalásra várt, a vizsgálatok szerint öngyilkos lett.Trump szerint az Epstein-akták tönkretehetik azokat, akik „ártatlanul találkoztak” a milliárdossalAz elnök először beszélt a dokumentumok múlt heti nyilvánosságra hozatala óta a témáról, egyből védelmébe vette Bill Clintont.",https://hvg.hu/elet/20251223_epstein-dokumentumok-trump-magangep-utazas
Zelenszkij: A legutóbbi amerikai tárgyalások után elkészült több dokumentumtervezet is,2025-12-23 15:45:15+00:00,Világ,"Amerikai vezetők ukrán és európai küldöttségekkel tárgyaltak a hét végén Miamiban, és külön találkozót tartottak az orosz küldöttséggel Floridában.Kijev megpróbálta ellensúlyozni az eredeti, széles körű felfogás szerint Moszkvának kedvező kezdeményezést, amelyben több terület átadását és az ukrán katonai kapacitások korlátozását irányozták elő.“Eredményesen dolgoztak (Donald) Trump elnök küldötteivel, és mostanra több dokumentumtervezet is elkészült” – írta Zelenszkij az X közösségi portálon, miután meghallgatta Rusztem Umerov és Andrij Hnatov ukrán tárgyalók jelentését.Az elnök hangsúlyozta, hogy a dokumentumtervezetek között van olyan is, amely az Ukrajna számára adandó biztonsági garanciákról, az újjáépítésről, valamint a háború lezárására vonatkozó alap-keretmegállapodásról szól. Az ukrán vezetők erős biztonsági garanciákat szeretnének kapni a szövetségesektől, hogy megelőzzenek egy újabb orosz inváziót bármilyen békekötés után.Várjuk a párbeszéd folytatását az Egyesült Államokkal – írta az ukrán elnök, aki egy nem sokkal későbbi posztjában már arról írt, hogy nagyon jó beszélgetést folytatott Ursula von der Leyennel, az Európai Bizottság vezetőjével. „Jelenleg olyan tárgyalások folynak, amelyek radikálisan megváltoztathatják a helyzetet, és fontos, hogy a béke érdekében megfelelő nyomást gyakoroljunk Oroszországra” – fogalmazott Zelenszkij, aki szerint hamarosan tovább folytatódnak az egyeztetések.",https://hvg.hu/vilag/20251223_Zelenszkij-a-legutobbi-amerikai-targyalasok-utan-elkeszult-tobb-dokumentumtervezet-is
"62 milliót kapott a falu egy kisboltra, ám a nyertest senki sem ismerte, és végül csak három sor téglát sikerült lerakni",2025-12-23 15:25:45+00:00,Gazdaság,"Csaknem 62 millió forintból mindössze 3 sor téglát és az alapot sikerült lerakni az épülő kisbolthoz Velemben – közölte Tompos Márton, a Momentum országgyűlési képviselője a Facebook-oldalán.A képviselő a vas megyei településen próbálta kideríteni, hogy mi lett a Magyar Falu Programból származó támogatással, amiből a boltot nyitották volna. A politikus beszélt Szabó Zoltán polgármesterrel, aki elmondta, hogy a boltból nem lesz semmi, az építési területről már levonultak a kivitelezők, a raklapon levő téglákat is elvitték. A település előző vezetője sem tudott semmi a „beruházásról”, pedig állítása szerint nyomoztak, hogy ki is lehet az a Tóth Istvánné, aki a pályázaton nyert.Nem az egyetlen hasonló eset, a támogatásban részesülő vállalkozások közül több is eltűnt, erről Tompos az RTL Híradónak beszélt még szeptemberben. Szerinte az elmúlt pár évben már több száz millió forintos nagyságrendben talált problémás projekteket.Tompos már 2024 tavaszán is foglalkozott a Magyar Falu Program keretében nyitott kisboltokkal, akkorTóth Vera és párja palkonyai üzletének hírévelkerült a hírekbe. Az elmúlt napokban pedig többször is posztolt a témáról, talált már kisbolt helyén álló romos vagy üres épületet esetleg gazzal benőtt telketPusztaberkin,HorpácsonésBodméronis.Állami támogatással épült kisbolt helyett csak szemetet kapott egy Nógrád megyei községA Magyar Falu Program keretében több olyan kisbolt is kapott támogatást, amely aztán meg se nyílt. Szátokon dohánybolt ugyan működött, de csak két hétig.",https://hvg.hu/gazdasag/20251223_velem-kisbolt-projekt-tompos-marton
"Annyi műhold fog lezuhanni, hogy szemétteleppé válhat a Hold egy része",2025-12-23 15:03:00+00:00,Tech,"A Hold körül keringő műholdak száma a következő két évtizedben jelentősen megnőhet, mivel egyre több cég és űrügynökség akar missziót indítani az égitesthez. Ezek egy része a holdbázisok építését segíti majd, míg mások az erőforrások kiaknázását, vagy épp a tudományos méréseket végzik majd el. Mindez két dolgot jelent: egyfelől egyre nagyobb lesz a zsúfoltság a Holdnál, másfelől pedig ezek az eszközök előbb–utóbb kifogynak majd az üzemanyagból. Márpedig ha ez bekövetkezik, akkor le fognak zuhanni.Amikor a Föld körüli pályán egy nagyobb objektum élete végéhez közeledik, akkor a szakemberektervezetten vezetik aztaFöldnek. Ilyen volt például, amikor megsemmisült a MIR űrállomás, és ugyanez lesz a sorsa a Nemzetközi Űrállomásnak is. Ehhez azonban egy olyan helyet kell kiválasztani, ami kellően messze van minden lakott területtől, hogy a balesetek kockázatát minimalizálni lehessen.A Földnekmegvan ez a speciális pontja, és könnyen lehet, hogy a jövőben a Holdnak is meglesz a sajátja – írja aThe Guardian. Bár ebben az esetben jóval kevésbé kell attól tartani, hogy lakott területre zuhan egy műhold, mivel az égitestnek se légköre, se óceánja nincs, ami tompítaná a becsapódást, az űreszközök temetőjének helyszínét nagyon precízen kell kiválasztani, hogy ne okozzon gondot se a bányászat, se a tudományos munka számára.Fionagh Thomson, a Durhami Egyetem vezető kutatója szerint ugyanakkor nemcsak ez jelentene problémát. A szakember szerint ha a Hold egy része szemétteleppé válik, az olyan történelmi helyszínek is károsodhatnak, mint például az első űrhajósok lábnyomai, de a tudományos szempontból értékes, érintetlen helyszínek is odaveszhetnek.A szakemberek úgy vélik, 1,9 km/másodperces becsapódási sebességnél a becsapódások intenzív rezgéseket fognak kelteni, amelyek megzavarhatják azokat az érzékeny eszközöket, amelyeket a tudósok a Holdon szeretnének építeni. A felszínbe vésett hegek várhatóan több tíz méter hosszan húzódnak majd, és hatalmas porfelhőket hoznak létre, amelyek elhomályosíthatják a távcsöveket és károsíthatják a berendezéseket.Valami becsapódott a Holdba, az egészet sikerült felvenni – videóDecember 12-én hajnalban egy fényes villanásra lettek figyelmesek ír csillagászok, amely a Hold sötétbe burkolózó részén jelent meg.A dolog azért is aggasztó, mert a jelenlegi állás szerint a következő két évtizedben több mint 400 küldetés indulhat a Hold felé. A szakemberek szerint az egy lehetséges megoldás lenne, ha a műholdak egy kráterbe zuhannának, az ugyanis felfogná a por egy részét. Ugyanakkor ez is csak részmegoldás lenne, így a jövőben ki kell találni valamit, hogy a lezuhanó űreszközök ne jelentsenek fenyegetést.Ha máskor is tudni szeretne hasonló dolgokról, lájkoljaa HVG Tech rovatának tudományos felfedezésekről is hírt adó Facebook-oldalát.",https://hvg.hu/tudomany/20251223_hold-muhold-urszemet-kuldetes-veszely-muholdtemeto
"Veszélyben a Széchenyi és a Paskál fürdő? Hirtelen kiderült, hogy nem lenne jó csapra verni Budapest termálvízbázisát",2025-12-23 15:00:00+00:00,hvg360,"Komolyan megcsapolná a főváros alatti vízbázist a Bosnyák téren irodaházakat és plázát építő NER-közeli beruházó. Évi 3 millió köbméter termálvizet hasznosítana geotermikus projektjében aBayer Construct, hívta fel a figyelmet a közelmúltban Hadházy Ákos, a körzet független országgyűlési képviselője az ügyben indult környezetvédelmi hatósági eljárásról szóló közleményt idézve. Ez azt jelenti, hogy – a korábbanTiborcz Istvánnal is üzletelő –Balázs Attilacége két éven belül kétszer is megtöbbszörözné a beruházás által hasznosítható termálvíz mennyiségét.Tavalyelőtt már egyszer kezdeményezték a tervezett kút kapacitásbővítését. Akkor évi 490 ezer köbméternyi víz kiemelésére kértek engedélyt, miután „pontosították” a vízigényt. A legújabb bővítés oka – mint a dokumentumból kikövetkeztethető –, hogy az itt kitermelhető hővel nemcsak a gigafejlesztés hét épületét fűtenék és látnák el meleg vízzel, hanem az Újpalotai Távhőkörzetet is, vagyis az ottani lakótelep lakásait is megújuló energiával lehetne fűteni.",https://hvg.hu/360/20251223_hvg-termalvizbazis-budapest-bayer-construct-geotermikus-energia-budapesti-gyogyfurdok
"Kórházban lábadozik a terézvárosi késelés áldozata, de hamarosan hazamehet",2025-12-23 14:49:44+00:00,Élet+Stílus,"A Nagymező utcai Peaches and Cream tulajdonosa, Papp Gergely egy csokor virággal kereste fel a kórházban azt a 15 éves lányt, akit néhány napja, szombatra virradó éjszaka a szórakozóhely közelébenmegkéseltek.Papp egyvideótis kiposztolt az ágyban fekvő Jennifer mellől, vette észre aBlikk. A bejegyzést azzal vezette fel, hogy a lányt a szórakozóhely zárása után, egy mellékutcában támadták meg, és az egyik vendégük, valamint két alkalmazottuk segített rajta.A videóban Jennifer arról beszél, hogy jobban van, és hamarosan hazaengedik. Hozzátette, hogy az incidens idején több telefonról is hívták a mentőket, és hogy sokan próbálták neki segíteni és elállítani a vérzést.Az esetről korábban mi is beszámoltunk: az áldozatot egy szintén 15 éves lány szúrta meg, akinek két, 17 és 18 éves társa is bekapcsolódott a bántalmazásba, egyikük a telefonját is kivette a táskájából. A trió elmenekült, de a rendőrök elfogták őket. Hétfőn a Budai Központi Kerületi Bíróság egy hónapra elrendelte kettejük letartóztatását: a két fiatalkorúnak kell javítóintézetbe mennie, a harmadik esetében bűnügyi felügyeletet rendeltek el.15 éves lányt szúrtak mellkason Terézvárosban, tinilányokat tartóztattak leA vád szerint a 15 éves szúrt, a 17 és a 18 évesek ütlegelték az áldozatot.A Blikk információi szerint féltékenységi dráma húzódhatott a késelés hátterében. Azt írják, hogy a megszúrt Dzsenifer és a támadói ismerték egymást, egy társasághoz tartoztak. A rendőrség egyelőre vizsgálja, hogy pontosan mi történt.",https://hvg.hu/elet/20251223_Nagymezo-utca-keseles-Peaches-and-Cream-korhaz-latogatas
Néhány helyen mégis lehet hó karácsonykor Magyarországon,2025-12-23 14:46:47+00:00,Itthon,"Az előrejelzés szerint Magyarország időjárását a tőlünk délnyugatra található ciklon és a tőlünk északra található anticiklon együttesen alakítja. Ezek valamelyest közelebb kerülnek egymáshoz, így erősödik a szél, ezzel pedig északkeleti áramlással hidegebb levegő érkezik fölénk. Éjszaka még borult idő várható.A ciklon csapadékzónája megérkezik a Dunántúlra, ahol nagy területen várható eső. Keletebbre csak időszakos csapadék lehet, azonban ahogy északkelet felől megérkezik a hidegebb levegő, úgy az Északi-középhegységben már lehet havas eső, illetve havazás, de megmaradó hó nem várható.A legalacsonyabb éjszakai hőmérséklet mínusz 1 és plusz 4 fok között alakul.Szerdán, szenteste napján napközben folytatódik a borult idő, és főként a nyugati, délnyugati tájakon további csapadékra kell számítani, az eső pedig egyre inkább havas esőbe, illetve havazásba válthat. Síkvidéken megmaradó hóra csak kicsi az esély, csak vékony olvadozó hóréteg jöhet össze a nyugati, délnyugati tájakon, a dunántúli hegyekben azonban akár vastagabb hótakaró is kialakulhat. Máshol kevés az esély csapadékra és az északkeleti tájakon még a felhőzet is szakadozottabbá válhat.A legmagasabb nappali hőmérséklet jellemzően 2 és 8 fok között alakul szerdán, emellett pedig nagyobb területen megélénkül, megerősödik az északkeletire forduló szél.Csütörtökön, karácsony első napján a nyugati, délnyugati tájakon még lehet kisebb mennyiségű hó, de ezt követően északkelet felől megérkezik a szárazabb levegő és karácsony végére egyre nagyobb területen kisüt a nap. Nagyobb területen visszatérnek az éjszakai fagyok.",https://hvg.hu/itthon/20251223_Nehany-helyen-lehet-ho-karacsonykor-Magyarorszagon
